Inleiding




De ongelijkheid in het heil is rechtvaardig, vol wijsheid en schoon en is een vanzelfsprekendheid voor God, die zo groot, machtig en rijk aan inhoud is. En dat we weten dat er zo 'n groot verschil bestaat binnen het heil zal een aansporende uitwerking op ons hebben tot ons eigen nut. Dat verschil komt duidelijk op vele plaatsen en op vele wijzen in de Schrift naar voren.

In 1 Kor. 15:41-42 zegt Paulus dat wij bij de opstanding der doden van elkaar zullen verschillen in glans, zoals ook de zon, de maan en de menigte van sterren van elkaar verschillen. Wat een geweldig verschil is er tussen het schijnsel van de zon en van de maan! Van de zon zo sterk en van de maan zo zwak! De zon zelflichtend en de maan niet. En wat een geweldig verschil tussen het schijnsel van de zon en dat van de sterren!

Johannes de Doper, die van de moederschoot af vervuld was met de Heilige Geest, begreep dit ook. Hij beleed openlijk dat hij niet tot de bruid behoorde, maar dat hij in waarheid de vriend van de Bruidegom was die niet afgunstig was, maar bovenmate vervuld met blijdschap. Joh. 3:29.

Er staat in een lied dat er in de hemel geen “groot - groter - grootst” bestaat. Maar dat is nu juist wel het geval! Alleen de zonde is verdwenen, zodat het verdrietige, dat met “groot - groter - grootst” samenhangt, daar niet is.

God zou er geen voldoening in vinden als allen gelijk en gelijkvormig zouden zijn zoals de zandkorrels in een eindeloze zandvlakte! De bruid is niet slechts een naam, maar een werkelijkheid.





1. De eersteling




In 1 Kor. 15:20 wordt Christus zelf de eersteling genoemd. Hij is immers de allereerste. Maar in Openb. 14:4 worden zij die het Lam volgen waar Hij ook heen gaat - en dat is nu de vrouw van het Lam - eerstelingen genoemd. Jak. 1:18. Dat past goed bij elkaar, want gewoonlijk dragen de Bruidegom en de bruid dezelfde naam.

Hij die ons allen gered heeft mag toch wel, als de eerste, grootste en hoogste van allen, zijn eerstelingen, ofwel de besten van hen die door Hem gered zijn voor zich uitkiezen om zijn eigen bruid te worden.

Het is immers passend dat de voortreffelijke Bruidegom een voortreffelijke bruid krijgt.





2. Zijn wederhelft = zijns gelijke




“Dat ieder van u in heiliging en eerbaarheid zijn vat (zijn wederhelft, No.) wete te verwerven”. 1 Tess. 4:4.

Evenals dit de wil van God met ons is in deze wereld, was dat ook de wil van de Vader met zijn geliefde Zoon voor de eeuwigheid.

Wanneer een man een vrouw trouwt van wie niet met recht gezegd kan worden dat zij zijn wederhelft is, dan is dat niet goed. Het is verwerpelijk als een bekeerd iemand met een onbekeerde trouwt. Dat wordt in een voorbeeld zo duidelijk naar voren gebracht in Lev. 19:19: “Gij zult van uw vee niet twee verschillende soorten laten paren, uw akker zult gij niet met tweeכrlei zaad bezaaien, en een kleed, uit tweeכrlei stof vervaardigd, zult gij niet dragen”. Geen vermenging!

Nog veel minder wil de eniggeboren Zoon van God een bruid hebben die niet in waarheid zijn wederhelft is, zijns gelijke! Daarom moest Hij op gelijke wijze als wij deel krijgen aan vlees en bloed om evenals wij verzocht en beproefd te worden (Hebreeכnbrief hst 2, 4 en 5) en moeten wij, evenals Hij, deel hebben aan goddelijke natuur om in waarheid zijn gelijke te zijn. Daarom juist staat er in 2 Petr. 1:4 dat wij met kostbare en zeer grote beloften begiftigd zijn om daardoor deel te krijgen aan de goddelijke natuur.





3. Die twee zullen tot ייn vlees zijn




Dit geheimenis is groot, doch ik spreek met het oog op Christus en de gemeente”. Ef. 5:31-32. Christus en de gemeente zullen tot ייn vlees zijn evenals man en vrouw. Dus is de gemeente hetzelfde als zijn bruid. Maar dan gaat het er ook in waarheid om te weten en te begrijpen wat de gemeente inhoudt! Wat men doorgaans een gemeente noemt is niet de gemeente. Wij moeten zeggen dat de mensen bijna “gemeente spelen”.

“En Hij heeft Hem als hoofd boven al wat is gegeven aan de gemeente, die zijn lichaam is”. Ef. 1:22,23. De gemeente is dus zijn lichaam. “Wij zijn leden van zijn lichaam”. Ef. 5:30. Zijn lichaam werd gekruisigd. Daarom bestaat zijn bruid, die de gemeente of zijn lichaam is, uit allen die - door geloof - met Hem zijn of worden gekruisigd. Gal. 2:20; 5:24; 6:14. Of m.a.w. uit al diegenen die niet hun eigen wil doen maar integendeel deze verloochenen evenals de Bruidegom dat zelf heeft gedaan. Luc. 9:23, Joh. 5:30 en 6:38; Matt. 26:39.

Het Koninkrijk Gods kan nu niet met de vinger worden aangewezen. Het is niet mogelijk om אl die personen, of alleen maar die, in te schrijven of te tellen.





4. Niet slechts Israכl naar het vlees




Sommigen zijn de opvatting toegedaan dat de roeping tot bruid alleen maar is voor Israכl naar het vlees. Maar als wij nu weten dat de bruid hetzelfde is als de gemeente, valt deze verklaring weg. Deze uitleg is er volkomen naast, omdat immers alle volkeren gelegenheid hebben om deel te krijgen aan de gemeente. Rom. 1:5-6; 2:28-29 en Gal. 3:28-29.





5. Niet alle bekeerden




De vrienden van de Bruidegom zijn natuurlijk niet dezelfden als zijn bruid. paf het bekeerde mensen zijn is wel duidelijk, want goddeloze en verloren zielen zijn niet zijn vrienden. Dat de bruiloftsgasten en de bruid niet dezelfden zijn, behoorde boven elke twijfel verheven te zijn. Velen zullen tot de bruiloft worden uitgenodigd, maar slechts ייn (een klein aantal) is zijn bruid. Openb. 19:7-9.

Hooglied 6:8 en 9 noemt vier klassen naast de speciale vrienden van de Bruidegom en alle volken (Openb. 21:24): “Zestig koninginnen zijn er, tachtig bijvrouwen, en jonkvrouwen zonder tal. Maar

enig is zij, mijn duif. mijn volmaakte, een enige was zij voor haar moeder…”





6. Zij moet rechtvaardige daden bezitten




“Zijn vrouw heeft zich gereedgemaakt en haar is gegeven zich met blinkend en smetteloos fijn linnen te kleden, want dit fijne linnen zijn de rechtvaardige daden der heiligen.” Openb. 19:7-8 Het bruidskleed ontstaat dus niet doordat wij vergeving krijgen voor onze onrechtvaardige daden, maar dat besta~t uit onze rechtvaardige daden die alleen maar verricht kunnen worden als onze oude, onrechtvaardige mens met Christus is gekruisigd.

Zij moet, evenals de Bruidegom zelf, rechtvaardige daden hebben, want zij moet Hem gelijk zijn, zijn wederhelft. Door daden te verrichten die in God gedaan zijn, weeft zij dus aan haar bruidskleed.





7. Zij moet onberispelijk zijn




en Hem overal gevolgd zijn. Openb. 14:4 en 5. “Zonder vlek of rimpel of iets dergelijks. z6 dat zij heilig is en onbesmet.” Ef. 5:27. “Om u heilig en onbesmet en onberispelijk voor zich te stellen”. Kol. 1:22.

Lukt dit niet in de loop van onze genadetijd, dan zijn wij dus niet gevormd tot zijn wederhelft.





8. Alles verlaten




Hij heeft alles verlaten en daarom moet ook zij alles verlaten. Hij heeft de heerlijkheid van zijn hemelse Vader verlaten, heeft zichzelf vernederd en is ons in alle opzichten gelijk geworden. Ook zijn aardse huis heeft Hij verlaten om zich voor de mensen te offeren. Hij had geen plaats om het hoofd neer te leggen. Niemand kan zijn discipel zijn, als hij geen afstand doet van alles wat hij heeft. Luc. 14:33.

Hij was los van alles en daarom moet ook zijn wederhelft los zijn van alles. Buiten de legerplaats was zijn plaats, Hebr. 13:13 en daarom zal zijn wederhelft, zijn gelijke, onvermijdelijk haar plaats ook daar moeten vinden.

Als wij de wereld liefhebben of hetgeen in de wereld is, dan is de liefde des Vaders niet in ons. 1 Joh. 2:15. Wij hebben dan in de verste verte geen hemelse Bruidegom waarop wij verliefd zijn!!! Wanneer men onnodig bezig is met andere dingen, dan is het slecht gesteld met de liefde.





9. Zijn verloofde, een reine maagd




“Want met een ijver Gods waak ik over u, want ik heb u verbonden aan ייn man, om u als een reine maagd voor Christus te stellen. Maar ik vrees, dat misschien, zoals de slang met haar sluwheid Eva verleidde, uw gedachten van de eenvoudige en loutere toewijding aan Christus afgetrokken zullen worden”. 2 Kor. 11:2-3.

“Ik gedenk de genegenheid van uw jeugd, de liefde van uw bruidstijd, toen gij Mij gevolgd waart in de woestijn, in onbezaaid land”. Jer. 2:2. Lees het hele hoofdstuk.

Wij verloven ons met Christus. Wij beloven trouw. In het natuurlijke leven bestaat die trouw hierin, dat men zich niet inlaat met andere mannen of vrouwen. Trouw aan Christus bestaat in trouw jegens al zijn wetten, reinheid in gedachten, woorden en daden. Indien wij Hem liefhebben houden wij zijn geboden. Gaat heen en “leert hen onderhouden al wat ik u bevolen heb”. Matt. 28:19.

Het gaat om

eenvoudige en loutere toewijding, om volkomen trouw! Er zijn talloze stemmen die proberen ons van deze trouw af te brengen. Zij doen alle een beroep op onze gedachten. Elke zonde en elk verderf begint in de gedachten. Zijn die rein, dan is alles rein.





10. I.N.R.I.




Wanneer wij het lichaam van Christus zijn, dan zijn wij samen met Hem gekruisigd. Wanneer er boven zijn hoofd staat: “Jezus, de Nazoreeכr, de Koning der Joden” - dan staat dat dus ook boven ons hoofd, boven ons, boven zijn bruid. Ook de bruid heeft koninklijke waardigheid, ook zij zal regeren zoals geschreven staat: “Hij heeft ons tot

koningen en priesters gemaakt ... “ Openb. 1:6. “.. en zij zullen heersen tot in alle eeuwigheden”.Openb. 22:5. “Wie overwint zal hoeden!” Openb. 2:26-27. “Wie overwint, hem zal ik geven met Mij te zitten op mijn troon”. Openb. 3:21. “Indien wij volharden zullen wij ook met Hem als koningen heersen”. 2 Tim. 2:12.

De bruidsroeping is ook een koningsroeping! God is in alle dingen rechtvaardig en billijk. Door volharding in godsvrucht en trouw wordt men rechtvaardig, barmhartig en wijs en juist daarom wordt men geschikt om te hoeden en te regeren. Men wordt met andere woorden een goede hulp.

De bruidsroeping is een overwinnaarroeping! Wie zichzelf overwonnen heeft, al zijn slechte neigingen heeft overwonnen, zijn lichaam, in toom gehouden, Jak. 3:2, in bedwang gehouden heeft, 1 Kor. 9:27, wie in staat is geweest - door Gods genade en kracht - om zichzelf te sturen. om zijn geest te beheersen. Spr. 16:32, die is in naam der rechtvaardigheid en billijkheid precies de juiste persoon om samen met Hem in alle eeuwigheid te regeren. Als wij

volhard hebben in de meest uiteenlopende omstandigheden, in benauwdheden en tegenslagen. in kwaad gerucht en in goed gerucht, onder eer en verwijten. volhard hebben in “nee” en nogmaals “nee” te zeggen tegen allerlei verzoekingen die onvermijdelijk zijn ontstaan in de verschillende situaties. volhard hebben onszelf (onze eigen wil) te verloochenen tot het einde. dan zijn wij daardoor geschikt. gevormd en bij voorkeur gerechtigd geworden om met Hem in alle eeuwigheid te regeren. Wie over zichzelf kan heersen is geschikt om over anderen te heersen, terwijl wie niet over zichzelf kan heersen onmogelijk bekwaam kan zijn om over anderen te heersen.

Zoals het hoofd. zף de leden! Ieder lid is koning. Het hoofd is de koning der koningen. Openb. 19:16.





11. De waarachtigen




Als Jezus nu van zichzelf zegt: “Ik ben de waarheid”, dan spreekt het vanzelf dat zijn wederhelft, zijn gelijke, niets met leugen van doen kan hebben. Alle leugenaars zijn buiten. Openb. 22:15. In Openb. 14:5 staat geschreven over de eerstelingen, de bruid: “En in hun mond is geen leugen gevonden”. Zoiets wordt daar niet gevonden.

De naam van de Bruidegom is

Waarachtig. Openb. 19:11. Zijn bruid moet dan dezelfde naam dragen. En niemand moet denken dat de bruid van Jezus Christus een of andere valse naam zal dragen, of een naam ten onrechte. Dat zou de edele Bruidegom geen voldoening schenken! Zij is in die mate waarachtig, dat ook haar naam is: Waarachtig.





12. De getrouwen




De naar a van de Bruidegom is:

Getrouw. Openb. 19: 11. Het zou dan ook totaal ondenkbaar en onzinnig zijn dat Hij zich met Trouweloos ging verloven! Nee, zijn bruid is natuurlijk in geest en waarheid getrouw! Daarom staat er in Openb. 17:14 dat het Lam zal overwinnen en zij, die met Hem zijn, de geroepenen en uitverkorenen en getrouwen (No). Zij die met het Lam zijn, die Hem overal volgen, dat is de bruid. Zij die overwinnen, zij vormen de bruid - en die zijn dus allemaal getrouw.

Wanneer men ontrouw is kan men daarvoor vergeving krijgen. 2 Tim. 2:13 en 1 Joh. 1:9. Maar de getrouwen worden de bruid van Jezus Christus. -





13. Gelijk aan het Woord Gods




“En Hij was bekleed met een kleed dat in bloed geverfd was, en zijn naam is genoemd:

het Woord Gods.” Openb. 19:13. Wil de bruid dus dezelfde naam dragen, dan moet ook zij heten: het Woord Gods. Zal zij met recht zף heten, dan moet zij ook gelijk zijn aan het Woord, of wel het Woord zijn. Is men niet ייn met het Woord dan is men ook niet ייn met de Bruidegom, want de Bruidegom is het Woord Gods. Joh. 1:14, Hand. 6:7, Hebr. 4:2 en 12.





14. “Niet om zich te laten dienen, maar om te dienen”




Matt. 20:28

Dit was wel ייn van de belangrijkste karaktertrekken van onze hemelse Bruidegom tijdens zijn dagen in het vlees. Daarom is dit ook ייn van de meest in het oog lopende trekken bij zijn wederhelft, tijdens haar dagen in het vlees naarmate zij het Woord in persoon wordt. Jezus heeft de gestalte van een dienstknecht aangenomen, Fil. 2:7 en was zachtmoedig en nederig van hart. Het tegenovergestelde hiervan is heersen en zich onttrekken aan het dienen, om zichzelf te leven. Van deze twee dingen moeten we verlost worden om zijn wederhelft te kunnen worden.

De loop van deze wereld is: omhoog, omhoog, omhoog! Zo velen als mogelijk onder zich krijgen, weg van te moeten gehoorzamen, en komen tot wat voor zondaars zo begerenswaardig is: te kunnen heersen en commanderen; wegkomen van eenvoudige omstandigheden naar het voor zondaars zo begerenswaardige kunnen leven in grootsheid en weelde.

Helaas verlaten de meeste godsdienstige mensen nimmer deze loop, dit begeren en deze gezindheid. Zij blijven, ondanks hun godsdienstigheid, in deze loop van de wereld, n.l. omhoog, omhoog, omhoog!

Een ondergeschikte plaats ziet men als iets eenvoudigs, iets tijdelijks, iets waaruit je zo gauw mogelijk weer vandaan moet komen. Dat godsvrucht met tevredenheid grote winst is, daarvoor is men totaal blind. Men is van mening dat het 't allerbelangrijkste is om zo vlug mogelijk grootsheid en luxe te bereiken.

Laten we eens nota nemen van het volgende feit: Jezus beklom niet de maatschappelijke ladder, niet wat titel en ook niet wat eer betrof. Evenmin ging zijn loon omhoog van 1.000 gulden tot 10.000 gulden en zijn vermogen van 1000 tot 100.000 gulden. Hij bleef ootmoedig dienen tot het laatste toe. Hij voegde zich altijd in het eenvoudige, begon in een stal in een kribbe en eindigde buiten de legerplaats, buiten de poort, op een verachtelijke plaats.

En de bruid is zij, die Hem overal volgt, en die zijn gelijke wordt. Christendom is: denken en leven zoals Jezus heeft gedaan. Bijna de hele zogenaamde christenheid is aan de gezindheid en het leven van een dienstknecht voorbijgegaan. Maar daarom is de bruid ook zijn uitverkorene, slechts weinigen onder al deze godsdienstige mensen, precies het aantal van hen die. evenals Jezus de gestalte van een dienstknecht hebben aangenomen, en die deze gestalte tot het einde toe bewaard hebben.

Wanneer men bij leiders van Gods volk grootdoenerij tegenkomt en de gelaatstrekken van een heerser, dan kan men met zekerheid zeggen dat het blinden zijn die blinden leiden, dat het mensen zijn die zelf de weg niet gaan en daarom anderen niet kunnen helpen deze te gaan.

Zalig een ieder die zichzelf vernedert en die

zich in de laagte houdt. Want daar ontmoet men de Bruidegom. Daar wil de Bruidegom uw ziel als bruid werven. Uw ootmoedige dienaars gezindheid zal zijn liefde opwekken en Hem geen rust geven vףףr u zijn bruid bent.





15. De heilige stad, het nieuwe Jeruzalem




“En ik zag de heilige stad, een nieuw Jeruzalem, nederdalende uit de hemel van God, getooid als een bruid, die voor haar man versierd is.” “En ייn van de zeven engelen zei: Kom hier, ik zal u tonen de bruid,

de vrouw des Lams.” Openb. 21:2,9. Men moet in de geest

een grote hoge berg op, alleen alom de bruid te zien. vs. 10. Hieruit begrijpen we dat de meesten nooit gezien of verstaan hebben wat of hoe de bruid is.

“Zij had de heerlijkheid Gods.” vs. 11. De zielen die tot de bruid zullen behoren leven niet slechts voor God, maar zij hebben de heerlijkheid Gods ook in zich. Er wordt veel op een menselijke wijze voor God gedaan. “Zijt gij dan niet mensen?” 1 Kor. 3:3,4. De bruid echter heeft Gods heerlijkheid en niet die van mensen. Zij heeft door kostbare en zeer grote beloften deel gekregen aan de goddelijke natuur.

Zij bezit een kostbaar, een kolossaal licht des levens, zo sterk en helder dat de volken (er zijn dus hele volken van verloste mensen die niet tot de bruid behoren) in het licht dat zij (de bruid) bezit, zullen wandelen. vs. 11 en 24. Dit licht des levens krijgt zij nu hier in deze wereld door trouw in het spoor van het Lam te wandelen. Het is uitermate typerend hoe bedroevend weinig persoonlijk licht des levens de meesten onder het volk Gods hebben. Men heeft alleen maar een of andere leer en vorm aangenomen of men neigt naar een of andere opvatting, maar wanneer het om levenslicht gaat - persoonlijk - helaas, dan heerst er een onbeschrijfelijke onwetendheid, een geweldige duisternis.

“Zij had een grote en hoge muur.” vs. 12. Het is niet moeilijk om in een kerkelijke gemeenschap of een sekte binnen te komen. In plaats van voor een grote hoge muur te komen die het moeilijk maakt binnen te komen, treft men gezellige mensen die iemand overreden, lokken, trekken om hem binnen te halen. Maar de heilige stad, het nieuwe Jeruzalem dat zijn bruid is, daar komt men moeilijk binnen. Daar komt men voor een stevige muur die bewerkt dat niet iedereen zonder onderscheid binnen kan komen. Toch zijn er genoeg poorten, zodat alle heelhartige, oprechte zielen die alles willen offeren, binnenkomen, maar verder ook niemand anders.

Als dus een gemeenschap er een is van de beste soort, zodat zij op de stad gelijkt, dan zal zij dus met recht dit goede getuigenis kunnen krijgen:

'/Het is moeilijk om bij hen binnen te komen.” Dat betekent dan dat het moeilijk - zelfs onmogelijk - is als men niet alles prijsgeeft wat men bezit.

“Haar lengte en haar breedte en haar hoogte waren gelijk.” vs. 16. Zij is dus een kubus met als basis een vierkant. Die basis betekent: de juiste leer, de leer van Christus en de apostelen. De hoogte (of de diepte) betekent dat men dienovereenkomstig leeft. Zo lang en breed als de leer is, zo diep gaat ook het leven. Dit beeld van de stad, die de bruid is, is zeer veelzeggend! Het woord kubus of kubistisch is een echt sleutelwoord. Het leven van de meesten is zo ondiep dat het bijna alleen maar een plat vlak is. Men is oppervlakkig in plaats van kubistisch. Wanneer het leven met de leer overeenstemt is men kubistisch en past men in de stad. Zulke broeders zouden we dan kubistische broeders kunnen noemen en zij die het wel met de leer van Christus eens zijn, maar er niet naar leven, oppervlaktebroeders.



“De stad was zuiver goud.” vs. 18. Zuiver goud betekent, evenals de kubus, dat men volgens de leer leeft, dat men Gods wil doet, Gods geboden houdt, een overwinningsleven leidt en dat het alles echt en edel is.

“Allerlei edelgesteente.” vs. 19, betekent: alle eigenschappen van de goddelijke natuur, alle deugden. Men kan niet een paar goede en slechte kanten hebben en dan toch erbij horen; men moet zonder gebreken zijn. Jak. 1:4.

“Haar poorten zullen nooit gesloten worden.” vs. 25. Zoals de bruid daar is, zo is zij geworden toen zij hier was. Zij is hier, in de vreemdelingschap, gevormd. Zij had een verlangen om zo te worden, en door Gods genade is zij werkelijk zo geworden. Het volgende typeert haar hier in de wereld ook: Haar poorten worden nooit gesloten! D.w.z.: Geen beperkte kantoortijd; ze wordt nooit moe om oprechte mensen te ontvangen en zich over hen te ontfermen. Jegens alle anderen echter is het precies het tegenovergestelde. Die kunnen maar niet binnenkomen. Zij zijn te groot om door de poorten te komen en de muren staan altijd onbeweeglijk vast. Die muren gaan niet opzij voor hoog of laag, de bruid is niet om te kopen met geld, eer, grootsheid of de meerderheid!





16. “Mijn eigen wijngaard heb ik niet bewaakt”




Hooglied.l:6

Dit is ook typerend voor de bruid. De liefde voor de Bruidegom neemt haar in beslag. Zij krijgt geen gelegenheid om haar eigen zaken te behartigen. Zij heeft daar geen tijd of belangstelling genoeg voor. Met anderen is het juist het tegenovergestelde, die zijn druk bezig met het hunne. Dat moet allereerst tip top in orde komen, zodat ze geen tijd hebben om zijn wijngaard te bewaken.

“Zo zegt de Here der heerscharen: Dit volk zegt: de tijd is nog niet gekomen, de tijd dat des Heren huis gebouwd wordt. (“zijn huis zijn wij”). Is het voor u de tijd om in uw weldoortimmerde huizen te wonen, terwijl dit huis (de gemeente) verwoest ligt, terwijl gij draaft, een ieder voor zijn eigen huis?” Hagg. 1:2,4 en 9.

Daarentegen wordt het voor de bruid zoals geschreven staat in 1 Kor. 7:29-31: “De tijd is kort. Tenslotte, laten zij die een vrouw hebben, zijn als zonder vrouw; die wenen als weenden zij niet; die blijde zijn als waren zij niet blijde; die kopen als zouden zij er niets van behouden; die van de wereld gebruik maken, als zouden zij haar niet ten einde toe gebruiken. Want het uiterlijk van deze wereld is bezig te verdwijnen.”

De voortdurende vraag van de bruid is: “Vertel mij toch, mijn zielsbeminde, waar

gij weidt.” Andere gelovigen vragen meestal: “Waren er veel mensen?” “Heeft hij goed gesproken?” “Wat eten we vanmiddag?” “Hoe zouden we ons huis of onze tuin mooier kunnen maken?” “Hoe zouden we meer geld kunnen verdienen?” Als er dan nog wat tijd over blijft vraagt men misschien naar de Here en zijn wil.





17. “Als een lelie tussen de distels




zo is mijn liefste onder de jonge meisjes.” Hgl. 2:2. De bruid is verkoren uit alle dochters, uit alle gelovigen. Ondanks dat Christus hen allen lief heeft, heeft Hij de bruid zo onuitsprekelijk veel meer lief, dat het verschil wordt

als het verschil tussen leliכn en distels!

Hoe wordt de bruid als een lelie? Doordat zij werkelijk Gods wil doet en doordat zij alleen maar Hem en zijn wil liefheeft. Hoe ontstaan de distels? Doordat men wel over Gods wil spreekt. maar er niet naar handelt en doordat men andere dingen liefheeft naast de Here. Dit steekt de geliefde Bruidegom tot bloedens toe.





18. “Want ik bezwijm van liefde”




Hooglied 2:5

“Dit is de liefde Gods, dat wij zijn geboden bewaren.” Bezwijmen van liefde is dus hetzelfde als bezwijmen van verlangen om in geest en waarheid zijn geboden te bewaren.

In het Noors staat: “Ik ben ziek van liefde.” De bruid is ziek en de enige genezing die er bestaat is dat Gods wil werkelijk wordt doorgevoerd, dat het werk wordt gedaan. Vergeving krijgen omdat Gods wil niet werd gedaan, werkt verkwikkend als een koele dronk wanneer men dorst heeft, als een warme zwachtel wanneer men pijn heeft, als een pas opgeschud hoofdkussen enz. Genezing vindt men echter in niets anders dan in het krijgen van genade en kracht om Gods geboden te onderhouden, Gods wil door te voeren.

Precies zoals de bruid in het natuurlijke niet tevreden is eer zij in de armen van haar Bruidegom terechtkomt, zo is ook de bruid van Christus niet tevreden eer het gebod onderhouden wordt, eer het werk is gedaan. Tot op dat ogenblik voelt zij zich ziek.

Zo is het niet met die andere dochters. Integendeel! Die voelen zich ziek als ze eraan herinnerd worden Gods geboden te onderhouden. Dat is voor hen zwaar en naar. Dat is slavernij, zeggen ze. Als er echter verkondigd wordt (zoals zo vaak het geval is) dat Christus alle geboden gehouden heeft in onze plaats, zodat wij niets hoeven te doen, dan glimlachen de distels vergenoegd en roepen: Halleluja! Dan voelen ze zich genezen. Zij lijden namelijk aan een heel andere ziekte dan de bruid.

De bruid is ziek van liefde, zף graag wil ze haar leven offeren en geven. De andere dochters worden er al ziek van als ze maar horen spreken over offeren en geven. Hun vreugde is als ze Gods wil niet hoeven te doen, terwijl het de vreugde van de bruid is om die wel te doen.





19. “Alles is schoon aan u, mijn liefste




zonder enig gebrek zijt gij.” Hgl. 4:7,9. Dit zegt Hij die ogen heeft als een vuurvlam, die alles ziet en die de Waarheid

is. Het is dus werkelijk zo. Niet de bruid zegt dat, maar de Bruidegom. Zo was het ook met Job. Hij was niet, zoals doorgaans wordt aangenomen, een eigengerechtig mens die beschaamd uitkwam. Niet hij kwam beschaamd uit, maar zijn drie vrienden die hem bestraften, die kwamen diep beschaamd uit. Job 42. God zelf gaf van Job dit unieke getuigenis: “Niemand op aarde is als hij, zo vroom en oprecht, godvrezend en wijkende van het kwaad”. Job 1:8.

Zo is het ook met hen die tot de bruid behoren, zij zijn uitverkoren en genomen uit alle gelovigen op de aarde. Er is niemand op aarde als zij.

Dat alles aan hen schoon is en zij zonder gebrek zijn, betekent allereerst dat heel hun verlangen uitgaat naar het goddelijke en volkomene, tot iedere prijs. Hun verlangen naar het goede is volkomen en zonder gebrek. Vervolgens betekent het dat hun leven ook daarmee in overeenstemming is, zover als zij zijn gekomen. Fil. 3:14-17. In de loop van de genadetijd die ieder persoonlijk krijgt, wordt elk persoonlijk door de Bruidegom zelf gevormd tot bruid.

Als deze zielen in hun verlangen, honger en dorst naar al het goede, om hun Bruidegom te behagen, in overgave opzien naar Hem, dan moet Hij het wel uitroepen: “Gij hebt mij betoverd, mijn zuster, mijn bruid, betoverd met ייn blik van uw ogen...” De ogen zijn de lamp van het lichaam. In waarheid kan men deze edele gezindheid in de ogen van de bruid lezen als men daartoe bekwaam is.





20. “Een afgesloten hof




een afgesloten wel, een verzegelde bron.” Hgl. 4:12. Zij is, zoals de Bruidegom haar wil hebben, afgesloten en verzegeld voor alle anderen, volkomen trouw aan Hem. Zij is ook gesluierd, zodat niemand anders haar schoonheid ziet, maar voor Hem neemt zij haar sluier af. Hij alleen kent haar schoonheid. Echter, geheel kan deze niet worden verborgen en dat moet ook niet, want de mensen moeten ook onze goede werken zien en zodoende onze Vader, die in de hemelen is, verheerlijken. Matt. 5:14-16. Wij moeten met betoon van alle ijver de deugd schragen en doen hetgeen behoorlijk is in het oog der mensen, 2 Kor. 8:21, m~ar tegelijkertijd moeten wij er ook ernstig op toezien dat de linkerhand niet weet wat de rechter doet, en nog veel minder het aan andere mensen laten weten.

Dit gezegende, overvloedige leven dat God ons wil geven is zo rijk, dat wij zoveel zichtbare goede werken kunnen doen dat de gehele horizon wordt verlicht (een stad op de top van een berg) en dat er tegelijkertijd nog veel meer verborgen is - zelfs zoveel dat er al met al een beschutting ligt over de hele persoon. Jes. 4:5.

Ook al moet men zo iemand wel respecteren, dan nog blijven de woorden in Rom. 2:29 volledig van kracht: “Dan komt zijn lof niet van mensen, maar van God.”





21. “Ontwaak, noordenwind, en kom, zuidenwind




doorwaai mijn hof, opdat zijn balsemgeuren stromen! Mijn geliefde kome tot zijn hof en ete daarvan de kostelijke vrucht!” Hgl. 4: 16. Dit is een van de heerlijkste en meest geloofsversterkende getuigenissen in de gehele Schrift.

Zij vraagt de harde noordenwind te ontwaken en de sterke zuidenwind om te komen, zodat die sterke winden door haar hof kunnen waaien en de geur naar haar geliefde kan stromen. Dan kan Hij met haast naar de hof komen en de kostelijke vrucht ervan eten.

Zij was er dus zeker van dat daar kostelijke vrucht zou zijn, alleen maar kostelijke vrucht! Al was de wind nog zo hard, zij wist dat de wind geen slechte geur kon verspreiden, omdat er niets slechts en niets onwelriekends was!

Is dit geen hoogmoed? Ja zeker, als men geen geloof heeft. Maar de bruid heeft dit juist wel. Hoe kan men dat van te voren weten en zo zeker zijn van overwinning? Juist door geloof en door geloof alleen. 1 Joh. 5:4.

De noordenwind en de zuidenwind zijn de moeilijkheden in het leven, de benauwdheden en tegenslagen, tegenspraak en onbillijkheden.

Is het geen waagstuk om te vragen of zij willen ontwaken en komen? Dat kan zo zijn, maar als de bruid dit zegt, dan zegt zij dit omdat zij een volkomen en onwankelbaar vertrouwen op de Here heeft dat zij door geloof en liefde in alles zal overwinnen, dat zij altijd volkomen bij machte zal zijn om kwaad met goed te vergelden, dat zij nooit zal morren of klagen, nooit moedeloos zal worden of haar bezinning zal verliezen, enz.

Van al die deugden die hierdoor aan het licht komen zal de heerlijke geur door de wind meegevoerd worden. 2 Kor. 2:14,15. De Bruidegom zal dan haastig naar zijn bruid komen en van deze vruchten eten, die Hij zo heerlijk vindt.

Deze zekerheid des geloofs van de bruid vinden we ook in Rom. 15:29: “En ik weet dat ik bij mijn komst te uwent met een volle zegen van Christus zal komen.” Voor Paulus was deze uitspraak geen uiting van hoogmoed, maar van geloof in overwinning. En als het nu eens geen stand houdt? Zo denkt slechts hij die ongelovig is en de alles verdragende liefde van de bruid mist!

“Eigen roem stinkt”, luidt een spreekwoord en dat is waar. “Voor de val is het hart van de mens hoogmoedig.” Spr. 18:12. Maar “wij zijn de besnijdenis, die door de Geest Gods Hem dienen, die in Christus Jezus

roemen en niet op vlees vertrouwen.” Fil. 3:3. “Opdat het zij gelijk geschreven staat: Wie roemt, roeme in de Here!” 1 Kor. 1:31. Als men zich niet op menselijke wijze beroemt komt dit door ootmoed; maar als men niet in de Here roemt komt dat in geen geval door ootmoed, maar door gebrek aan vrijmoedigheid, geloof en liefde.





22. “Ik plukte mijn myrrhe




en mijn balsem, ik at mijn raat en mijn honing...enz.” Hgl. 5:1. Hoe gezegend en geloofsversterkend! Eיn ding is het buitengewoon vrijmoedige getuigenis van de bruid, iets totaal anders is of zij nu daaraan voldoet? !

Hoe innig goed is het dan het getuigenis van de Bruidegom te horen die haar geweldige getuigenis ten volle bevestigt! Hij die ogen heeft als een vuurvlam, is nu in de hof geweest en heeft de vrucht - haar leven en gedrag - tot in de kleinigheden onderzocht en beproefd, en heeft allerlei voortreffelijke vruchten gevonden. En niet alleen dat er iets gevonden werd, maar zij waren rijkelijk aanwezig, want hij nodigt ook zijn vrienden uit om zich te goed te doen met waar zij maar zin in hebben! Wat betekent dit voor ons christenleven? Dat betekent hetzelfde als wat Paulus zegt in Rom. 8:36-37: “Om uwentwil worden wij de ganse dag gedood, wij zijn gerekend als slachtschapen. Maar in dit alles zijn wij meer dan overwinnaars door Hem, die ons heeft liefgehad.”

Voor het geduld, b.v. wordt het nooit teveel. Als men op een gegeven moment denkt dat er toch wel grenzen moeten zijn aan wat een mens kan dragen, zodat hij

nu wel ongeduldig moet worden, dan treft u hem toch geduldig aan. Ook al worden de benauwdheden en tegenslagen steeds groter, de myrrhe zal alleen nog maar meer geuren - God tot eer en prijs. Hoe meer de bruid beproefd wordt, des te meer stralen haar goddelijke schoonheid en heerlijkheid van haar uit. Het is de overwinning die uitstraalt. Men kan niet best overwinnen als men niets heeft om te overwinnen. Hoe groter de moeilijkheden, des te groter de overwinning.





23. “Mijn hart werd onstuimig over hem”




Hooglied 5:4

Alleen zij die

onstuimig zijn of worden over Hem, hebben deel aan de roeping tot bruid. Dat ligt in de aard der zaak. Geen enkele slappe ziel heeft deel aan deze allerheiligste roeping. Hieruit kunnen wij concluderen dat het merendeel van hen die God zoeken vreemd staat tegenover deze roeping. Zij stellen wel prijs op Jezus Christus, maar toch niet in die mate dat ze onstuimig worden. Zij hebben van alles naast Hem. Dat heeft de bruid niet.





24. “Zijn verhemelte is enkel zoetheid




en alles aan hem bekoorlijkheid.” Hgl. 5:16. Zo heeft de bruid het! In plaats van te vinden dat de geboden Gods zwaar zijn en dat er teveel verlangd wordt, vindt zij ze bekoorlijk. Zij verlustigt zich erin, Ps. 112: 1, zij vindt ze lieflijk en begeert meer daarvan.

Zij vindt niet alleen enkele verspreide, uitgelezen woorden die zoetheid bevatten - nee: “Zijn verhemelte is

enkel zoetheid.” Niet slechts een paar van zijn deugden spreken haar aan - nee: zijn gehele wezen is bekoorlijkheid. Niets is te zwaar! Niets kost teveel! Integendeel! Zij is werkelijk volslagen verliefd.





25. “Geducht als krijgsscharen met banieren”




Hooglied 6:4,10

Deze eigenschap bij de bruid leert ons dat al dat zoete en dat weke niet hetzelfde is als liefde. Jezus is immers zelf het volmaakte model en voorbeeld van liefde en Hij was in waarheid, bij bepaalde gelegenheden, waar dat gepast was, als het noodzakelijk bleek, geducht als krijgsscharen met banieren, b.v. toen Hij tegen de godsdienstige mensen van zijn tijd zei dat zij de mensen maakten tot kinderen der hel, twee maal zo erg als zij zelf waren. Matt. 23:15. Was dat wel liefde? Dat was om te beginnen liefde tot de reinheid. Hoe groter die was, des te afschuwelijker was hun onreinheid. En verder was het liefde tot henzelf. Hij wist dat zij z6 goed over zichzelf dachten, dat Hij niet met minder toe kon, dan Hij zei, om hen zo mogelijk op te wekken tot waarachtige bekering. En ten slotte was het liefde tot andere zoekende zielen, opdat deze niet in handen zouden vallen van zulke slechte leiders.

Dit wordt door de allermeesten misverstaan. Zelf heeft men n.l. niet zo'n liefde en dan oordeelt men vanuit zichzelf. Zou men zo spreken, - dat beseft men duidelijk - dan zou dat uit boosheid zijn. Maar als de bruid zo spreekt of dienovereenkomstig handelt, dan komt dit voort uit loutere liefde, uit liefde tot het goede en het volkomene en voort uit liefde tot de mensen, opdat zij deel mogen krijgen aan het goede en volkomene.

David had het juiste begrip: “Slaat een rechtvaardige mij, het is liefde; kastijdt hij mij, het is olie op mijn hoofd, die mijn hoofd niet zal weigeren!” Ps. 141:5.

Hoe reiner men is, des te meer geducht is men.





26. “Mijn duif, mijn volmaakte”




Uitverkoren boven “zestig koninginnen, tachtig bijvrouwen en jonkvrouwen zonder tal.” Hgl. 6:8-9. God is groot en wonderbaar in raad en daad. Hij haalt het beste en zo veel mogelijk uit ons allen. Het resultaat van het heil is hier in vier groepen ingedeeld.

De grote massa wordt hier getypeerd door de uitdrukking:

jonkvrouwen. Die zijn er “zonder tal.” Zij staan 't verst weg, zijn het minst verlost. Vervolgens is er een beperkte groep van tachtig en nog dichterbij een nog kleinere groep van zestig. Maar enig (een naar verhouding zeer kleine groep) is zij, zijn duif, zijn volmaakte. Zij is de enige voor haar moeder. Van alle christenen is zij de enige die komt tot de mannelijke rijpheid in de school van de Geest Zij heeft haar leven in Christus geleefd en is zijn wetten nagevolgd, maar de andere christenen hebben door Hem geleefd. Daarom is zij de enige voor haar moeder. De anderen in zijn nabijheid moeten haar loven en gelukkig prijzen. Zo is het wel niet met degenen die verder weg staan. Daar zal wel jaloezie en afgunst zijn, maar de naastbij zijnden zijn zozeer verlost dat ze haar eerlijkheidshalve wel moeten prijzen.





27. “Schoon als de blanke maan, stralend als de gloeiende zon”




Hooglied 6:10.

De Bruidegom is vol van genade en waarheid. De bruid wordt tot zijn gelijke opgeleid. Waarheid is licht of reinheid. Genade is hulp. Die is schoon. Het volkomene en het volledige bestaat uit deze twee delen samen, ieder afzonderlijk gebruikt waar het past tot heil en nut. Wij kunnen ook zeggen dat het volledige bestaat uit zachte en harde eigenschappen. op de juiste wijze toegepast. De bruid is hard als zij hard moet zijn en zacht als zij zacht moet zijn. precies zoals de Bruidegom zelf. Hij was b.v. hard tegenover de eigengereide farizeeכr, maar zacht tegenover de berouwvolle zondares. “Schoon als de blanke maan” typeert het zachte en “stralend als de gloeiende zon” typeert het harde.





28. “Hoe heerlijk onder wat men verlangen kan!”




Hooglied 7:6. Dat was iets anders dan slavernij! O blind en verstokt kind van God die Gods geboden, het verkondigen ervan en ernaar jagen om ze te houden, slavernij noemt! Hoe ver, ontzettend ver, onuitsprekelijk ver bent u weg!

Zou dit woord u kunnen opwekken? Voor

u is het slavernij! Voor u is het zwaar en onaangenaam! U wilt er graag onderuit! Wat heeft de Satan u verblind en de zaak voor u op zijn kop gezet! Voor de Bruidegom is dit

iets heerlijks om naar te verlangen! Voor de bruid evenzo. Het is wederzijds. Hij heeft zelf de geboden Gods liefgehad tijdens zijn dagen in het vlees. Hij wordt verliefd op al diegenen die hetzelfde doen. Als hij de vreze Gods en de gehoorzaamheid van de bruid ziet, wordt zijn verlangen opgewekt. Hij vindt zijn bruid zo rein, dat Hij - de reine - verlangen naar haar krijgt.

Wat een kolossaal getuigenis krijgt de bruid hier! Aan welk een kolossaal heil moet zij deel hebben gekregen!





29. “Sterk als de dood is de liefde”




“Vele wateren kunnen de liefde niet blussen en rivieren spoelen haar niet weg. Al bood iemand alles wat hij bezit voor de liefde, smadelijk zou men hem afwijzen.” Hgl. 8:6-7.

Ach, hoe ver zijn de meesten van Gods volk verwijderd van deze liefde en van dit leven! Men is er zover van verwijderd al het andere te verachten, zelfs al is dat zeer veel, dat men zogezegd voor het minste of geringste toegeeft, afwijkt of zondigt.

Kan een vrouw een onbekeerde man krijgen, dan neemt zij die maar al te graag. Ziet men in dat er minder mensen komen wanneer Gods woord in zijn volle scherpte wordt verkondigd, dan doet men er graag iets af. Begrijpt men dat men iets extra 's toegestopt krijgt door de rijke te vleien, dan doet men dat graag - ook al is dat in strijd met Gods wet.

De liefde tot God is dat men zijn geboden onderhoudt, maar krijgt men geld en eer door ze te overtreden, dan doet men dat maar al te gauw.

De bruid echter veracht alle soort winst, uitgezonderd het winnen van het welbehagen van de Bruidegom. Dit welbehagen wint zij enkel en alleen door zijn geboden te onderhouden: “En leert hen onderhouden alles wat ik u bevolen heb.” Dit is tamelijk veel, maar al zijn geboden zijn geweldig gezegend en van zegen is er nooit teveel! !!

Het heeft geen zin om te proberen iemand die het zo ziet, door lokken of dreigen van de weg te doen afwijken. Dat proberen zou hetzelfde zijn als vervloeking aan te bieden om te zien of men die soms liever zou hebben dan zegen. Dat zal men vast niet doen. Men geeft de voorkeur aan de zegen.





30. “Wij hebben een jonge zuster




die nog geen borsten heeft.” Hgl. 8:8. De betekenis hiervan is wel heel duidelijk: Zij is niet rijp en kan daarom geen bruid zijn. Zij heeft nog niet “de maat van de wasdom van de volheid van Christus” bereikt, Ef. 4:13, zoals Paulus het uitdrukt. Dit zou wel goed passen bij de grote groep die we boven gezien hebben: “jonkvrouwen zonder tal.”

Deze waarheid is zeer ernstig en een aansporing voor ons allen. Het is dus niet genoeg dat wij op de goede weg zijn en het goede verlangen hebben. Wij moeten ook

tot een zekere rijpheid zijn gekomen, willen wij aan de bruidsschare en aan de eerste opstanding deel hebben. Laten we daarom, zoals Paulus zegt, z6 lopen alsof slechts ייn van ons de prijs kan ontvangen!





31. Samenvatting




I.

De roeping: Het evangelie wordt verkondigd, de uitnodiging klinkt. Een ieder die wil kan komen. De gelegenheid is er voor allen, van de hoogste tot de laagste, van de beste tot de slechtste, van de meest geachte tot de meest geminachte, van de sterkste tot de zwakste. 1 Kor. 1:26-29. Het Woord is gelijk voor allen, maar de behoefte is niet gelijk bij allen. Niet allen horen op dezelfde manier en niet allen vatten het op dezelfde manier op. God wil van geen enkele zondaar de dood, maar dat zij zich allen zullen bekeren en leven. Hij wil iedereen zoveel mogelijk schenken.

11.

De verloving: Als we de roeping gehoord en begrepen hebben en de kosten berekend, maken we voor eeuwig onze keus, in het vertrouwen dat de Bruidegom zelf ons zal vormen tot zijn wederhelft, zijn gade, als wij dat tegen elke prijs wensen. Wij verlenen Hem de volledige heerschappij over ons, in het vertrouwen dat Hij ons aan zichzelf wil יn kan gelijkvormig maken. 1 Tess. 5:24. Wij zeggen van harte: Ja.

111. Het gelijkvormen: Na ons jawoord en nadat wij op Gods altaar zijn gelegd, leidt Hij ons op de weg die Hij zelf is voorgegaan. De werken zijn van tevoren voor ons bereid. Alles verloopt als volgens de tekeningen van een architect. Het vordert gestadig en zeker. Wij worden punt voor punt binnengeleid in eenzelfde dood met Christus en daardoor ook in een gelijkmaking met zijn leven. Rom. 6:5 en Fil. 3:'0. Wij worden gaandeweg steeds meer aan Hem gelijk. 2 Kor. 3:18. Hij vormt ons op grond van ons edele verlangen tot zijn edele wederhelft. Ef. 5:27. In de loop van onze levenstijd worden wij ייn voor ייn klaargemaakt. IV.

De bruiloft: Wanneer allen gereed zijn, wanneer het laatste lid van het lichaam gereed is, is de bruid gereed en zal de bruiloft plaats vinden. Zodra de bruid klaar is, is ook het bruidskleed klaar, want leven en werk gaan samen. Zalig wie als gast voor deze bruiloft uitgenodigd wordt. Dat zal wel iedere gedachte te boven gaan. De bruid zelf is echter het gelukkigst. Dat is niet moeilijk te begrijpen.

V.

Het samen leven: Nu zal zij (alle getrouwen) van eeuwigheid tot eeuwigheid zijn meest vertrouwde zijn, die hem het naast staat, die alles samen met Hem deelt. Zij is dezelfde weg gegaan, heeft dezelfde strijd en hetzelfde lijden gehad, heeft dezelfde overwinningen behaald en heeft daardoor dezelfde ontwikkeling, dezelfde wijsheid, hetzelfde begrip gekregen. Daarom zal zij nu samen met Hem regeren, in alle goedheid, de gehele eeuwigheid lang - tot volle tevredenheid van de Vader.





Besluit




De bruid van Jezus Christus is het kostbaarste en meest uitgelezene van alles, niet vanuit menselijk oogpunt bezien, maar in geest en waarheid. Vele, menselijk gezien, geringe personen zijn erbij. Maar er is ייn ding dat niet gering bij hen is geweest en dat is:

hun trouw! De bruid van Jezus Christus is de kroon op het werk! Wie zich aangetrokken voelt tot zo'n leven heeft gelegenheid om bij de bruid te komen en dient er gebruik van te maken. Hij kan dit ook met een gerust hart doen als hij weet dat de Bruidegom zichzelf zijn eigen wederhelft zal vormen. Hij is machtig daartoe! Ere zij zijn naam! Amen.





Elias Aslaksen.





