Inleiding


Niets zal wel meer verkeerd begrepen en uitgelegd zijn dan de liefde. Nu heb ik gauw zo'n 30 jaar lang dat grove onbegrip aangehoord en daaronder geleden.

De mensen hebben deze verminkte opvatting gekregen, dat liefde altijd onvermijdelijk iets weeks en zoetelijks moet wezen, en als het anders is, moet het onvermijdelijk altijd liefdeloos zijn. Grotere misvatting dan dit bestaat er niet! En voor dit noodlottige misverstand bestaat geen enkele verontschuldiging, want het Woord zelf spreekt duidelijke taal.

Die zogenaamde liefde heeft eens bijna de dood van een 2-jarig jongetje veroorzaakt. Hij kreeg zoveel snoep, dat hij ernstig ziek werd en op sterven lag. De dokter vroeg zijn vader waarom hij het kind toch zoveel snoep gaf. Ik houd zoveel van de kleine, antwoordde de vader. Dat noem ik je kind haten, zei de dokter. Het antwoord van de arts was door en door bijbels. En zo is het ook op geestelijk gebied.

Zoals een huis op een rots, de stengel uit de wortel, de tak uit de boomstam, de vonk uit het vuur, het kind uit de moeder, alle kleurenpracht ter wereld en alle smakelijke en heilzame vrucht (ook als die niet zo smakelijk is) uit de aarde en de dauw uit de schoot van de dageraad komt, zo komen de talloze uitwerkingen van de liefde uit het innerlijk wezen van de liefde voort.





Het wezen van de liefde





1. Geven en nog eens geven


Alzo lief heeft God de wereld gehad, dat Hij zijn eniggeboren Zoon

gegeven heeft... Joh. 3:16. Het wezen van de liefde is altijd: geven en nog eens geven, al hetgeen je hebt en waarvan je denkt dat het het beste is voor de ander. Hoe groter de liefde, des te meer geven we en des te vaker geven we. De volmaakte liefde houdt niets achter.In het hart van een goddeloos mens klinkt voortdurend: Geef hier! Maar als de liefde Gods in ons hart is uitgestort, klinkt er: Geef daar, en daar! Als de liefde in ons hart brandt, zijn we gewoon ziek van verlangen om weg te geven wat we hebben. Daarom bestaat er amper iets godvergeteners dan gierigheid. Het woord geven is een sleutelwoord om het wezen van de liefde te verstaan. Je naaste liefhebben als jezelf, dat is dus: anderen evenveel geven als jezelf. Hebr. 13:16.





2. Tot nut van anderen


Dit zeg ik tot uw eigen

nut. 1 Kor. 7:35 (N). En nu broeders! Als ik tot u kom en spreek in tongen, wat nut zal ik u brengen als ik mij niet tot u richt, of met een openbaring, of met kennis, of met profetie, of met onderricht? 1 Kor. 14:6. Paulus sprak graag in tongen, want hij sprak meer in tongen dan de Korintiërs en die waren daar gewoon verliefd op. Maar daar ging het niet om. Dat zou niet in overeenstemming zijn met het wezen van de liefde, dat hij juist in het voorafgaande hoofdstuk uiteengezet heeft. Nee, dat was: denken aan het nut van de anderen, aan wat het beste voor hen is, aan hun wel en wee zowel in aards als in geestelijk opzicht.

Het woord 

nut is het hoofdsleutelwoord om inzicht te krijgen in het ware wezen van de liefde. Ieder van ons zij zijn naaste tot nut! Rom. 15:2 (N).





3. Anderen helpen


De mensen hebben hulp nodig. Ze kunnen zichzelf niet redden. Geestelijke hulp hebben ze allemaal nodig, en velen hebben behoefte aan aardse hulp. De Vader kwam ons in waarheid te hulp, toen Hij zijn geliefde Zoon naar de aarde zond. En wat ons ertoe drijft elkaar te helpen, dat is de liefde.

Broeders, zelfs indien iemand op een overtreding betrapt wordt,

helpt gij, die geestelijk zijt, hem terecht... Gal. 6:1. ...en zij vroegen met alle aandrang uit eigen beweging van ons de gunst, deel te mogen nemen aan het dienstbetoon voor de heiligen. 2 Kor. 8:4. Dus de geestelijke genadegave, die Paulus in 1 Kor. 12:28 gave om te helpen noemt, is een genadegave der liefde.Wie liefheeft met de liefde Gods, heeft er grote lust in om anderen te helpen, hun met heel z'n vermogen te hulp te komen in wat volgens zijn inzicht het beste voor hen is, in wat hun werkelijk goed doet.





4. Zorg dragen voor anderen


De liefde wacht niet met geven of helpen totdat iemand om hulp vraagt of totdat een ander een beroep op je doet om iemand te helpen. Nee, zij draagt uit eigen beweging

voor wat het beste is voor de ander. Omdat zij levendig geďnteresseerd is haar medemensen tot nut te zijn, gaan haar zorg naar hen uit.gedachtenWie de liefde bezit, wordt door haar ertoe gedreven, ja gedwongen om na te gaan hoe het met anderen gaat in geestelijk en aards opzicht, omdat zij er al haar vreugde en lust in heeft om anderen te kunnen verschaffen wat ze nodig hebben, wat goed voor hen is.

De liefde draagt voortdurend zorg voor wat ieder afzonderlijk van al die anderen nodig heeft. Haar gedachten draaien om alles waaraan de anderen behoefte hebben. Daarom, draag zorg voor elkaar zoals ook Christus voor ons gezorgd heeft, tot verheerlijking van God! Rom. 15:7 (N).





5. Elkaar dienen


Dient elkander door de liefde! Gal. 5:13. Wie zelfzuchtig is, wil het liefst zich laten dienen, maar wie een hart heeft dat vervuld is met de liefde van Christus, die dient het allerliefst zelf de ander. Wie gediend wordt, krijgt daardoor immers hulp, en wie door de liefde wordt gedrongen, brandt van verlangen anderen te helpen.

Het is dan ook alleszins begrijpelijk dat bij Jezus zulke kostbare woorden aantreffen als: Gelijk de Zoon des mensen niet gekomen is om zich te laten dienen, maar om te dienen en zijn leven te geven als losprijs voor velen. Matt. 20:28. Dienen en geven hoort bij elkaar. Vrijwillig dienstbetoon is in wezen een gift.

De liefde heeft een brandend verlangen om het beter te maken voor iedereen, om hen van waar ze zich bevinden te brengen tot iets beters, onverschillig wie het is of in wat voor toestand hij verkeert





6. Zij zoekt zichzelf niet




1 Kor. 13:5En voor allen is Hij gestorven, opdat zij, die leven,

niet meer voor zichzelf zouden leven... 2 Kor. 5:15. Wat een wonder in deze boze, zelfzuchtige wereld! Zo vervuld te zijn van de liefde van Christus, dat je jezelf zoekt! Maar helaas is dat wel een grote zeldzaamheid. Dat gaan we inzien als we nadenken over Fil. 2:20,22: Want ik heb niemand die zo eens geestes is, om nietuw belangen oprecht (SV) te behartigen. Want allen zoeken zij hun eigen belang... Zijn (Timoteüs') beproefde trouw (liefde) kent gij echter, dat hij, gelijk een kind zijn vader, mij in de (liefde)dienst van het evangelie heeft geholpen.Paulus, die de gemeente waarachtig liefhad en zorg had voor hun zielen, wilde hun graag getuigen zenden, die hen werkelijk liefhadden, zoals hijzelf . Mensen die voor hun wel en wee oprecht zorg droegen en niet slechts ogenschijnlijk, mensen die hen konden dienen in liefde, hen konden helpen en werkelijk konden geven wat ze nodig hadden.

Van zulke dienaren had Paulus destijds, bij die gelegenheid, er maar één die hij kon zenden, en dat was zijn trouw en waar kind in het geloof Timoteüs. Alle anderen krijgen kort en goed het niet voor tweeërlei uitleg vatbare getuigschrift, dat zij hun eigen belang zochten. En dat doet de liefde niet. Nooit! Dus de liefde van Christus regeerde niet in hun hart!

Dit is geweldig ernstig! Die evangelisten hebben bv. gezongen en zang begeleid, Gods Woord gesproken, gebeden enz., maar desondanks lag hun niet het nut van de mensen op het hart, maar alleen hun eigen voordeel. Ze deden natuurlijk wel alsof ze zorg droegen voor de zielen, maar dat was dus niet echt. Met andere woorden: ze hadden wel een soort zorg, maar niet, zoals Paulus het zo exact uitdrukt:

(echte, ongeveinsde) zorg.oprechteMaar het is dus mogelijk, in deze boze wereld, oprecht zorg te dragen, en dat is voor ons de hoofdzaak. De liefde zoekt zichzelf

absoluut niet. Die maakt op aards gebied niet eens gebruik van haar recht, maar lijdt graag verlies, als zij daarmee iemand kan winnen. niet, Zo was het met Timoteüs. Zijn hart was vol van de liefde van Christus. Die heerste in hem





7. Zij houdt niets achter


Een gevolg ervan dat de liefde niet zichzelf zoekt, is dat zij niets achterhoudt maar alles offert, en wel tot het uiterste. Want er is altijd iemand die alles nodig heeft wat je te geven hebt.

Maar hoe kom ik dan aan wat ik zelf nodig heb? zou iemand kunnen vragen. Daar zorgt God voor. Als ik voor anderen zorg, zorgt Hij voor mij. Wie laaft, wordt ook zelf gelaafd. Spr. 11:25.

Voor een christen gaat het uitsluitend om

geloof, door liefde werkende. Gal. 5:6. Hoe kan iemand die liefheeft, alles offeren zonder iets te achter te houden? Door te geloven dat God voor hem zorgt en hem rijkelijk alles zal geven wat hij nodig heeft, van moment tot moment, 1 Tim. 6:17, ja dat dit voor God maar een kleinigheid is.Maar wat zelfs voor God moeilijk is, dat is: een zelfzuchtig mens te herscheppen tot iemand die helemaal volgens de wet van de liefde leeft, zodat hij

zonder voorbehoud het beste voor zijn naaste bedenkt. Wie liefheeft, trekt zich dan ook niet terug, maar stelt zich altijd welwillend (1 Kor. 13:5 N) ten dienste met wat hij heeft. De liefde verdraagt alles en duldt alles. Zij kan zich met vreugde schikken in allerlei soorten lijden, als zij anderen maar daarmee te hulp kan komen. Zij duldt alles en schikt zich in alles ter wille van de uitverkorenen





8. Zij is blij met de waarheid




1 Kor.13:6Hier ligt wel een kolossaal verschil tussen de liefde van God en liefde van mensen. Mensen kunnen in zekere zin elkaar liefhebben en samen plezier hebben in hun begeerten, ondanks veel onheiligheid. Maar dat is voor niet één van hen tot enig nut.

De liefde Gods daarentegen is blij met de waarheid en met de gerechtigheid en alle andere heiligheid. Die is alleen maar blij met wat rein is, en wil de mensen helpen om te kiezen wat rein is. Haar vreugde bestaat in twee dingen: 1.

wat rein is, 2. door liefde het reine bevorderen.Daarom lijdt zij en treurt zij om alle onreinheid en leugen, bedrog en huichelarij, en om iedereen die zich niet daarvan wil laten afhelpen, alsook dat het zo pover gesteld is en langzaam vooruitgaat met deze zegenrijke verlossing. Zij doet dan ook haar uiterste best om te helpen, en in deze arbeid verdraagt zij alles, gelooft zij alles, hoopt zij alles en duldt zij alles. 1 Kor. 13:7.





9. Branden van verlangen om Gods geboden te houden


We willen graag de wil doen van degene die we liefhebben. Jegens mensen is dit niet altijd goed, want hun wil is niet altijd goed; wat zij willen is niet altijd nuttig voor henzelf. Hier komt de liefde van God in botsing met de menselijke. Maar jegens God is het altijd goed, altijd op z'n plaats, want zijn wil is altijd volmaakt en nuttig voor ons allemaal.

De liefde tot God bewerkt dat wij branden van verlangen om zijn geboden te houden. En zo gaat het met Gods werk in ons binnenste hard vooruit. We zullen heel gauw tot overwinning komen op alle bewuste zonde, en vast en gestaag in alles opgroeien tot Hem die het Hoofd is. Voor wie liefheeft, zijn Gods geboden niet zwaar, 1 Joh. 5:3, maar voor alle anderen zijn ze hopeloos zwaar. De liefde is een kolossale, revolutionaire macht.

Zoals iemand die met goddelijke liefde vervuld is, een brandend verlangen heeft om Gods geboden te houden, zo brandt het ook in z'n hart om anderen te bewegen tot het houden van Gods geboden. Want hij weet hoe goed dat een mens doet. En hij is zo edel, dat hij graag wil dat alle anderen deel krijgen aan hetzelfde goed als hij.

Het is voor hem van levensbelang om al Gods wetten te leren kennen zodat hij ze allemaal kan houden, en dan om ze anderen bij te brengen en eraan te werken dat ook zij ze houden. De liefde

de vervulling der wet, omdat zij onszelf én anderen istot het vervullen van de wetleidt . Rom. 13:8.





10. Trouw


Trouw is een van de hoofdpunten in het wezen van de liefde. Niets is zo strijdig met de liefde als trouweloosheid, ontrouw, laten vallen, aanstoot nemen en weglopen. Daarom noemt Paulus de liefde

Kol. 3:14.de band der volmaaktheid. Wie in de liefde blijft, schikt zich in alles terwille van de mensen om hem heen. Hij neemt nergens aanstoot aan en loopt niet weg, al is het nog zo pijnlijk, maar verdraagt alles en iedereen, vergeeft, ziet alles over het hoofd en vergeet. De liefde wordt niet verbitterd en rekent het kwade niet toe. 1 Kor. 13:5.

Geen enkele bedenking kan dit aan het wankelen brengen. Dit laat zich niet wegredeneren. Iedereen die boos wordt of aanstoot neemt en vertrekt, heeft de wet der liefde gebroken en bezit die kostbare liefde niet meer. De liefde is sterk als de dood. Hoogl. 8:6. Zij is lankmoedig en geeft niet op.





11. Zij geeft niet om de wereld of om de dingen van de wereld


Waarom niet? Omdat het niet tot nut van anderen is! Omdat er altijd armen bij ons zijn. Omdat het zelfzuchtig en hardheid van hart zou zijn om voor jezelf overvloed te vergaren en daarvan te genieten, terwijl anderen gebrek lijden. En al kostte het geen cent, maar ik zou alleen nodeloos tijd besteden aan het aardse, dan zou ik daarmee inbreuk maken op de wet der liefde. Want dan had ik krachten en gelegenheden verspild, die ik had kunnen gebruiken tot vreugde en nut van anderen voor tijd en eeuwigheid.

Men kan zich de gedachtengang indenken van die man die op de vraag, waarom hij nooit lachte of glimlachte, zei dat hij dat niet gepast vond zolang er nog zondaars op deze wereld zijn. Niets anders dan de liefde van Christus kan hem zulke gedachten en zo'n antwoord hebben ingegeven.

God alleen weet hoe verschrikkelijk veel zelfzucht er woont zelfs in het hart van de kinderen Gods. Ieder van ons heeft daar een indruk van, overeenkomstig de hoeveelheid zelfzucht die we zelf hebben prijsgegeven; want in dezelfde mate heeft de liefde van Christus ruimte gekregen in ons hart.

Het ergste van alles is, dat onze ontwikkeling zo licht stagneert en dat wij in de oude, zelfzuchtige gewoonten blijven steken, zodat we in feite in een geestelijke slaap gevallen zijn en er daardoor geen idee van hebben hoe slecht het eigenlijk met ons gaat.

De liefde Gods in ons hart kan niet vanzelf toenemen. Dat is alleen maar valse inbeelding. Eerst moet er plaats voor worden gemaakt, en dat gebeurt doordat je meer eigenliefde prijsgeeft. Ik kan bv. niet méér weggeven en tegelijk evenveel voor mijzelf houden. Wil het ene toenemen, dan moet het andere afnemen. Je kunt ook niet 's morgens even lang blijven liggen en tegelijk vroeger opstaan om anderen te helpen.

Al bood iemand alles wat hij bezit voor de liefde, smadelijk zou men hem afwijzen. Hoogl. 8:7. Dat wil zeggen: als de liefde Gods in je hart regeert, zou je zo'n aanbod of m.a.w. alles wat je werd aangeboden, wat dan ook, alleen maar

verachten. Wie de wereld liefheeft of hetgeen in de wereld is: geld, eten, kleren, mooie huizen, piano's, boten, auto's of wat dan ook - in diens hart is de liefde des Vaders niet aanwezig. 1 Joh. 2:15-16.Dit alles wil men namelijk

genieten; de liefde daarentegen bestaat in precies het tegenovergestelde: je inzetten.





12. Er is in de liefde geen vrees




1 Joh. 4:18Waarom niet? Omdat vrees verband houdt met straf. Maar de liefde is de vervulling der wet, en daarmee valt de straf weg. Want straf is een gevolg van wetsovertreding (zonde). Wie liefheeft, heeft een heel goed geweten, want hij is goedwillend en goeddoende jegens iedereen - naar vermogen. Hij kan dan ook alle mensen blijmoedig en vrijmoedig in de ogen kijken. Hij wil ze graag allemaal zien en met hen samen zijn, omdat hij ze allemaal liefheeft terwille van hun behoud, en voor hen allen bidt.

Hij is erin geďnteresseerd om te zien of het al wat beter met hen is geworden en of zijn gebeden en Gods overige arbeid al geholpen hebben. Hij verlangt ernaar zich daarover te kunnen verheugen en samen met hen waarachtig blij te kunnen zijn. En ingeval het er zorgwekkend uitziet, wil hij zich niet in eigenliefde onttrekken aan die zorg en aan de grotere inzet, die nodig is opdat het beter zal worden.

Voor de volmaakte liefde valt het best zwaar om je de heilige vreugde en het genot van het langdurig samenzijn met trouwe, gelukkige broeders en zusters te ontzeggen om de duisternis, het verdriet en de ellende binnen te stappen, en daar met grote inspanning te werken om zo mogelijk die mensen te hulp te komen die er slecht aan toe zijn, of althans het lang niet zo goed hebben als jezelf.

Als je zo ver bent gekomen in de liefde, dan is alle vrees - die verband houdt met straf - wel ver weg.





Jaagt de liefde na!




1 Kor. 14:1





De vele uitwerkingen van de liefde


Zo inhoudrijk als het stof der aarde is - dat, naar men zegt, uit negen verschillende stoffen bestaat - zo inhoudrijk is ook het wezen van de liefde. En even talrijk als de gewassen en vruchten van de aarde zijn de uitwerkingen van de liefde.

En net zoals de verschillende vruchten en voedingsstoffen, die uit de aarde voortkomen, ons goeddoen, zo zijn ook de verschillende uitwerkingen van de liefde ons tot eeuwig nut,

en niet alleen de zoete, voor het vlees aangename uitwerkingen, die men pleegt liefde te noemen. Laten we in het kort een deel van die uitwerkingen bezien, in twee groepen: hulp op aards gebied en hulp op geestelijk gebied.





I. Hulp op aards gebied





1. Geld


Voor geld is al het aardse goed te krijgen (behalve gezondheid). Daarom is geld een factor van geweldige waarde. Om geld vechten de mensen, zolang ze voor zichzelf leven. Ja, zelfs erfgenamen ruziën om de erfenis voor de oren van de stervende, terwijl die met smart en pijn op zijn sterfbed ligt. Om geld zijn er huwelijken en echtscheidingen, moord en zelfmoord. Vanwege geld ging de rijke jongeling bedroefd heen, hoewel hij godvrezend was en de geboden (van het oude verbond) in acht nam. Voor 30 zilverlingen heeft Judas zijn edele Heer en Meester verraden. Om geld hebben Ananias en Saffira gelogen, zodat ze dood neervielen en de geest gaven, hoewel ze verkeerden temidden van de eerste, vurige discipelkring, die met vreugde alles prijsgegeven had. Om geld is er staking en ontslag, ruzie en werkloosheid op de hele aarde. En om geld zwakken de predikers de waarheid dusdanig af, dat het volk Gods in diepe ellende verzonken is.

Geld is haast overal nodig, in elk huis en ook voor de uitbreiding van het koninkrijk Gods. Wie liefheeft, strooit het daarom uit volgens zijn licht en wijsheid, en verzamelt zich daardoor onvergankelijke schatten in de hemel.

Als je iemand geen geestelijke waarden kunt meegeven omdat hij daar geen oog voor heeft, zal de liefde je ideeën geven om te proberen z'n hart te doen smelten door hem wel te doen met aardse dingen. Men maakt zich vrienden met behulp van de onrechtvaardige Mammon, om hen voor God te winnen.





2. Voedsel


De liefde geeft wat nuttig is, geen luxe, maar datgene waaraan behoefte is. Daarom geeft zij voedsel waar dit nodig is, niet tot overdaad, maar eenvoudig gezond eten om te verzadigen en te versterken.

Maar wie niet wil werken, zal ook niet eten. Dit is een gebod zowel in het oude als in het nieuwe verbond. Want ook toen wij bij u waren,

bevalen wij u dit: Wil iemand niet werken, dan zal hij ook niet eten. 2 Tess. 3:10. Het is geen liefde - niet tot nut - om mensen die niet willen werken, te eten te geven. Waarom niet? Omdat men daardoor de luiheid sterkt en in stand houdt. Zo iemand werk aanbieden, bv. houthakken, dat zou in zo'n geval liefde zijn. En wil hij niet werken, dan is het een liefdedienst voor zijn behoud om hem geen eten te geven...





3. Kleding en dekens


Kleding en dekens zijn ook nodig, nl. voor het lichaam om het te kleden en warm te houden, maar niet om te pronken. Maar wie niet wil werken, moet ook geen kleren krijgen. Geef kleding aan wie werklust heeft, daarmee bevordert u het goede!

Het voordeel van geld geven is, dat de arme zelf het beste weet wat hij het hardst nodig heeft. Als je kleding, voedsel of andere dingen die nodig zijn geeft, dan is het voordeel daarbij dat je geen risico loopt dat de ander uit zwakheid iets koopt wat minder nodig is of zelfs helemaal overbodig.

Dekens, dat is iets wat vaak over het hoofd wordt gezien.





4. Huisvesting


Het is vaak erg moeilijk om huisvesting te krijgen en velen zijn zo kleinbehuisd, dat het ongezond is voor lichaam en ziel.

Voor wie veel kinderen heeft of überhaupt kinderen heeft, is het praktisch onmogelijk om een woning te huren. Zo iemand is aangewezen op het kopen van een eigen huis. Daarom is de liefde hierop bedacht, en biedt naar vermogen hulp. Hier geldt - evenals in alle andere gevallen - de zegenrijke hoofdwet: Alles nu wat gij wilt dat u de mensen doen, doet gij hun ook aldus. Matt. 7:12.





5. Tijd, kracht, werk, kleine diensten


Nu hebben velen geen geld om te geven, en geen dingen die je voor geld kunt kopen. Maar wel hebben ze misschien tijd en krachten over. Hoeveel daarvan je denkt te kunnen missen, wordt in elk afzonderlijk geval bepaald door de liefde.

We kunnen naar mensen toegaan die arm, moe, ziek en overbelast zijn en hen op allerlei wijze helpen, zoals: zieken verzorgen, de was doen, afwassen, vloeren schrobben, naaien, verstellen, stoppen, houthakken, boodschappen doen, verven, spitten, onkruid wieden, kinderen oppassen en wat niet al.

Wie daarentegen geen tijd of krachten beschikbaar heeft maar wel geld, kan helpen door anderen te betalen voor de nodige arbeid. Daar kan men anderen voor huren.

Hier is zeer van toepassing het woord: En ik wil dat gij op dit punt een

krachtig getuigenis geeft, opdat zij die hun vertrouwen op God gebouwd hebben, ervoor zorgen vooraan te staan in goede werken. Die zijn schoon en voor de mensen nuttig. Maar dwaze strijdvragen ... dat is nutteloos (liefdeloos). Titus 3:8-9. En laten ook de onzen leren voor te gaan in goede werken ter voorziening in hetgeen noodzakelijk is, opdat zij niet onvruchtbaar zijn. vs.14. Zij belijden wel dat zij God kennen, maar ... deugen niet voor enig goed werk. Titus 1:16. ...altijd... luie buiken. Dit getuigenis is waar. Daarom, weerleg hen kortweg, opdat zij gezond mogen zijn in het geloof. Titus 1:12-13. Ik wil dat gij niet alleen wijs zijt tot het goede, maar ook onbesmet van het kwade. Rom.16:19.Meer werken dan nodig is voor eigen onderhoud en voor dat van je gezin, enkel om daardoor anderen te helpen, dat is een hoogst zeldzame kostelijke uitwerking van de edele liefde van Christus. Ef. 4:28. Hand. 20:34-35.





6. Gastvrijheid


De Schrift vermaant tot gastvrijheid, wat immers een vorm van vrijgevigheid, een vorm van liefde is. Daarom moet die tot nut zijn. Je moet erop letten dat het tot nut van de gasten is en dat je niet in plaats daarvan je eigen eer zoekt door het overdreven luxueus en overdadig te maken.

Wat je door middel van gastvrijheid geeft, dat is eten, slaapgelegenheid, allerlei moeite en inspanning, tijd, krachten en als regel een stuk nachtrust - al met al dus niet gering. Het gaat er alleen maar om, dat het werkelijk in liefde gebeurt. Weest gastvrij jegens elkander, zonder morren! 1 Petr. 4:9. Laat alles bij u in liefde toegaan! 1 Kor. 16:14. Laat de broederlijke liefde blijven! Hebr.13:1. En door de broederliefde de liefde jegens allen. 2 Petr.1:7. Ziet, hoe goed en hoe liefelijk is het, als broeders ook tezamen wonen! Ps. 133:1. Vergeet de herbergzaamheid niet. Hebr. 13:2.





7. Anderen aan werk helpen


De liefde geeft van alles wat zij heeft. Aan wie veel gegeven is, van die zal veel geëist worden. Velen missen het vermogen en de energie om ervoor te zorgen dat ze iets te doen hebben, hoewel ze best graag willen werken. De sterken zijn schuldig - dat is hun simpele plicht - zich de zwakken aan te trekken. In plaats van hen te bekritiseren en te oordelen moeten zij hun in liefde, meegevoel en offergezindheid iets geven van hun eigen overvloedige energie, door hun best te doen om hen aan werk te helpen.

Wie zelf veel vrijmoedigheid heeft, moet een deel daarvan besteden om mensen aan werk te helpen. Dit is iets wat alle sterken ter harte moeten nemen. Het komt ook voor dat je gelegenheid krijgt mensen, die niet eens veel zin in werken hebben, aan het werk te krijgen bv. door samen met hen aan het werk te gaan. Dan valt het hun veel lichter.

Door moeitevolle arbeid kun je anderen een goed voorbeeld geven. Als dit iemands motief is voor zijn moeitevolle arbeid, dan is dat werkelijk een schitterende uitwerking van de liefde van Christus.

De liefde heeft overigens alle denkbare en ondenkbare uitwerkingen ten goede voor zijn naaste





Wat je ook doet tot nut van je naaste, dat is liefde, wat het ook is.





II. Hulp op geestelijk gebied





1. Het Woord verkondigen


In de allereerste én in de allerlaatste plaats is er behoefte aan de verkondiging van het Woord. Want het Woord Gods is het zaad en als er niets gezaaid wordt, kan er ook niets opgroeien. En het geloof - dat immers in alle opzichten onze verlossing bewerkt - komt door de verkondiging en de verkondiging door het Woord van Christus. Rom. 10:17. Als Gods Woord niet gesproken wordt, kan ook niemand tot geloof komen.

Daarom moeten wij - als wij de mensen liefhebben tot hun behoud - vóór alles doen wat wij kunnen opdat zij Gods Woord in waarheid kunnen horen. Als wij zelf dienaars van het Woord zijn, is het zaak dat wij onze dienst naar beste vermogen met ijver vervullen. En als wij niet zozeer een genadegave hebben als verkondiger van het Woord, moeten wij toch dit edele zaad naar vermogen uitstrooien op al onze wegen.

Als wij geld kunnen missen, zal de liefde ons dringen iets ervan te besteden aan de verbreiding van het Woord. Ook zullen we eraan blijven denken de schrijf- en boekdrukkunst te benutten in dienst van het Woord. Het woord van Christus wone

rijkelijk onder u! Kol. 3:16.Eén van de krachtigste teksten in de hele bijbel is wel: Ik betuig u nadrukkelijk voor God en Christus Jezus die levenden en doden zal oordelen, met beroep zowel op zijn verschijning als op zijn koningschap:

verkondig het woord, dring erop aan, gelegen of ongelegen, wederleg, bestraf en bemoedig met alle lankmoedigheid en onderrichting! 2 Tim. 4:1-2.Dit doet denken aan een bezwering. Paulus bezweert ons gewoon dat het van levensbelang is om zoveel mogelijk het Woord te verkondigen! Zowel in samenkomsten als onder vier ogen. Velen die in mindere mate genade hebben om voor in een samenkomst te staan, kunnen daarentegen veel uitrichten onder vier ogen.

De kennis maakt opgeblazen, maar de liefde sticht. 1 Kor. 8:1.





2. Bidden


Zoals wij door gebed onszelf veel toeëigenen, kunnen we ook door voorbede en door samen bidden met anderen eraan meewerken dat zij rijkelijk worden voorzien van geestelijk en aards goed. Het is (menselijk gesproken) niet te geloven hoeveel je anderen door gebed kunt helpen.

Het gelovig gebed zal de zieke helpen, Jak. 5:15 (N) en het gelovig gebed helpt de gezonde. Het helpt bekeerden en het helpt onbekeerden. Het helpt mensen die sterk en geestelijk zijn en leiders, en het helpt mensen die zwak en vleselijk zijn, en mensen die gehoed en geleid moeten worden.

Daarom, als de liefde Gods werkelijk in ons hart regeert, geven wij ons moeite te bidden voor onze medebroeders en verder voor onze medemensen. Wie je liefhebt, daar bid je voor - en voor wie je bidt, die heb je lief. Door de broederliefde de liefde jegens allen betekent dus ook: door gebed voor elkaar ook gebed voor allen.

De Schrift vermaant ons veel te bidden voor anderen, evenals voor onszelf. Bidt tevens voor ons, zegt Paulus. Kol. 4:3. Ook hij had graag voorbede. En bidt daarbij met aanhoudend bidden en smeken bij elke gelegenheid in de Geest, daartoe wakende met alle volharding en smeking voor alle heiligen, ook voor mij... Ef. 6:18-19. En hoor eens deze krachtige woorden: Ik vermaan u dan

(N) smekingen, gebeden, voorbeden en dankzeggingen te doen voor alle mensen... 1 Tim. 2:1.voor alle dingenMaar bidden is werken, en wil er veel gebed komen, dan is dat een inspannende arbeid, en wel arbeid waarvoor men in deze wereld geen betaling pleegt te ontvangen. Daarom zal het maar karig gesteld zijn met al die voorbede, als het met de liefde karig gesteld is in uw hart...





3. Zingen en muziek maken


Christelijke liederen en muziek hebben velen tot bekering gebracht en hen na hun bekering vele malen gesterkt, vertroost en verblijd. Het is zeer bemoedigend. Liederen en muziek zijn opwekkend, en opwekking bewerkt liederen en muziek. David bespeelde de citer, zodat de boze geest van Saul week.

Vaak maken de mensen muziek en zingen ze omdat ze er zelf zin in hebben, of om hun zijn eigen eer, als ze begaafd zijn - of denken te zijn - op dit gebied. Maar de liefde van Christus zal hen die zulke genadegaven hebben ertoe dringen die als offer te gebruiken tot behoud en opbouw van de mensen.

Overigens kunnen de uitwerkingen hetzelfde zijn als van de verkondiging van het Woord, naar gelang van de inhoud van het lied. Er staat bv. in Psalm 47:8: Psalmzingt met een

onderwijzing. (SV). Boven verscheidene psalmen staat: een onderwijzing. Of ook: een gebed.De liefde Gods wordt in onze harten uitgestort door de Heilige Geest. Rom. 5:5. Wordt vervuld met de Geest (waardoor de liefde Gods uw hart vervult), en spreekt onder elkander in psalmen, lofzangen en geestelijke liederen (over van alles wat edel en goed is)... Ef. 5:18-19.

Wij begrijpen goed dat de broeders dit nodig hebben, dat het hun goed doet om op zo'n manier toegesproken te worden! Want ze zijn altijd - zelfs, tot op zekere hoogte, de besten - geneigd het hoofd te laten hangen en de moed te verliezen, of te vinden dat het toch zo lang duurt enz.

Daarom, als u de broeders liefhebt en hun wilt goeddoen, doe er dan alles aan om vervuld te zijn met de Geest, zodat u hen kunt bemoedigen door hen toe te spreken op deze buitengewoon zegenrijke manier. De stem van de zanger speelt daarbij helemaal geen rol, want het is alleen de vreugde en de vertroosting in de Geest die in dit geval zo weldadig is.

Dit soort zingen is voor iedereen! Net zoals de liefde voor iedereen is!





4. Onderrichten


Onderrichten is hetzelfde als licht brengen. De mensen zijn in duisternis, in de eerste plaats de onbekeerden, maar ook de bekeerden. Doordat ze gebrek aan kennis hebben, dwalen ze zo gemakkelijk. Als je licht brengt aan iemand die in duisternis is, bewijs je hem echt een weldaad, zoals een lied zegt:

Laat schijnen het licht overal waar mensen verdwalen in 't duister!

Er is eindeloos behoefte aan onderricht. Het volk van God heeft over het algemeen heel weinig licht, ja zo weinig dat men niet eens weet wat in de Bijbel staat, laat staan dat men begrijpt men wat het betekent. Er is onderricht nodig in ware godsvrucht, onderricht in de weg van het kruis, in de weg van geloof en liefde, in de weg van de heiligmaking.

Gezegend is ieder die zich in liefde offert om het volk van God in de weg van God te onderrichten. Wie zijn naaste liefheeft, wil hem niet in de duisternis laten zitten





5. Vermanen


Het overkomt ons allemaal zo gemakkelijk dat wij het goede vergeten, verslappen en nalatig worden, de moed verliezen en het opgeven; daarom hebben we onophoudelijk vermaning nodig (herinnering, aanvuring, bemoediging) om alles te doen waarin we onderricht (licht) hebben gekregen, alles waarvan we weten dat het goed en nuttig is.

Petrus zegt: Daarom zal het

steeds mijn voornemen zijn u hieraan te herinneren, hoewel gij het weet en in de waarheid versterkt zijt  2 Pet. 1:12-13.Vermaning is in zekere zin het tegenovergestelde van terechtwijzing. Iemand wordt terechtgewezen of getuchtigd als hij iets verkeerds gedaan heeft, maar vermaning is een waarschuwing vooraf, een innige aansporing om te voorkomen dat er iets misgaat.

Deze zegenrijke, hoogst noodzakelijke vermaning is een regelrechte uitwerking van de edele liefde, die in alle opzichten het beste voor zijn naaste zoekt. Hand. 20:31 geeft iets van het edelste en mooiste weer dat men ooit ergens kan lezen!

Sommigen hebben een speciale genadegave om te vermanen, maar de Schrift zegt met duidelijke woorden dat wij allemaal elkaar moeten vermanen. Net zoals wij allemaal moeten liefhebben, is het de bedoeling dat wij allemaal zullen vermanen.

Wie niet vermaant, heeft niet lief. En ook niet wie zich aan vermaning onttrekt...





6. Terechtwijzen, tuchtigen, bestraffen


Want wie Hij liefheeft, tuchtigt de Here, en Hij kastijdt iedere zoon die Hij aanneemt. Hij doet het tot

ons nut opdat wij deel verkrijgen aan zijn heiligheid. Hebr. 12:5-11. Allen die Ik liefheb, bestraf Ik en tuchtig Ik. Op. 3:19 en Spr. 3:12.Dit is heel eenvoudig te begrijpen. Als wij maar zonder dat iemand ons berispt en straffeloos overtredingen begaan, krijgen we natuurlijk de indruk dat het met de zonde niet nauw steekt en we zullen ermee doorgaan, en de zonde zal toenemen tot schade of verderf van onszelf.

Daarom staat er: Wie zijn zoon liefheeft, tuchtigt hem reeds vroeg. Spr. 13:24. We wensen onze zoon immers geen schade of verderf toe. Als we de ander liefhebben, vermanen wij hem vooraf opdat hij de zonde zal mijden. En als hij gezondigd heeft, tuchtigen wij hem opdat hij niet met zondigen zal doorgaan. Als hij in het kwade volhardt, dan volharden wij in het vermanen en tuchtigen met alle lankmoedigheid en onderrichting, in de hoop dat hij zich spoedig van het kwade zal bekeren.

Slaat een rechtvaardige mij, het is liefde, zegt David. Hij noemt dat olie voor zijn hoofd. Psalm 141:5. Bestraf de wijze, dan zal hij u liefhebben. Spreuken 9:8.

Als Paulus in 1 Kor. 4:21 vraagt: Wat wilt gij? Moet ik met de roede tot u komen of met liefde en in een geest van zachtmoedigheid? dan schijnt naar de letter het gebruik van de roede geen liefde te zijn. Maar de betekenis is natuurlijk, dat hij graag zou willen dat zij zo vroom zouden zijn dat hij zich alleen maar samen met hen zou kunnen verheugen, in plaats van dat de liefde van Christus hem moest dwingen de roede te hanteren. In elk geval kwam hij met een hart vol liefde voor hen allemaal.





7. Vertroosten


Ieder precies datgene geven wat nuttig is, dat is liefde. Iemand tuchtigen als hij troost nodig heeft of vertroosten als hij tucht nodig heeft, dat is geen liefde.

We moeten het woord: Troost, troost mijn volk niet hanteren als dat volk oppervlakkig, onrechtvaardig, wereldgelijkvormig, geldzuchtig, kwaadsprekend, twistziek, onkuis enz. is. Nee, dan hebben ze tucht nodig. Wie hen dan terechtwijst en tuchtigt, bewijst daardoor zijn liefde jegens hen.

Wie moet er dan vertroost worden? Ieder die ernstig het goede najaagt, bedroefd is over zichzelf, verdrietig is en lijdt omdat het maar zo langzaam gaat met al dat goede, moedeloos wordt in zijn edele strijd tegen de zonde, 1 Tess. 5:14, en degene die in druk is. 2 Kor. 1:3-9, Jes. 61:2-3.

Dezen moeten met waarachtige, echte troost worden vertroost, niet alleen met die troost dat Jezus al hun zonden verzoend heeft, maar ook met de volmaakte, definitieve vertroosting dat hun verlangen zal worden vervuld, dat ze wat ze najagen zullen bereiken, dat er overwinning zal komen in hun leven, door en door.

Wie liefheeft, zal heel vanzelfsprekend en automatisch hen, die troost nodig hebben, vertroosten met dezelfde troost als waarmee hij zelf vertroost is. Wat je niet hebt kun je niet geven, en in het algemeen geeft men ook niet wat men wel heeft; maar de volmaakte liefde geeft alles wat zij heeft - tot nut van de ander.





8. Onze genadegaven gebruiken


Alle genadegaven zijn goed en nuttig, en wij hebben ze gekregen en krijgen ze - niet om ze te gebruiken voor eigen roem of eer of naar eigen goeddunken, maar - om ermee te dienen tot nut van de ander, tot opbouw.

De genadegaven worden maar weinig gebruikt, en dat getuigt van weinig liefde. Dat ze ook wel misbruikt worden, is voor u geen reden om ze niet te gebruiken.

De mensen - ook de bekeerde - zijn zwak, ze zijn er in vele opzichten slecht aan toe. Ze hebben behoefte aan elke dienst die ze kunnen krijgen, en aan alles wat u hebt, en dan nóg komt er maar weinig van terecht.

Daarom, als u hen liefhebt dient u hen, onvermoeibaar, met alles wat u hebt, tot het einde. Joh. 13:1.





9. Elkaar opzoeken


Na enig nadenken begrijpen we al gauw dat de mensen in allerlei moeilijkheden verkeren, en dat er veel vragen opkomen in de harten. Niet alles daarvan komt op de samenkomst ter sprake, in elk geval niet altijd. Daarom is bezoek en gesprek onder vier ogen zoiets prachtigs.

Als we onze medemensen iets goeds te geven hebben, moeten we hen dan ook opzoeken of hen bij ons thuis uitnodigen, zodat er beter en vaker gelegenheid komt om dat goede te delen met hen die het nodig hebben, en die dankbaar zijn met die hulp.

De liefde van Christus zal ons ertoe brengen de mensen thuis op te zoeken. Veel mensen kunnen zich op samenkomsten niet openen, maar zo privé lukt het wel. Wie liefheeft, wil anderen daartoe zoveel mogelijk gelegenheid geven...





10. Tal van zonden bedekken


Hebt

bovenal bestendige liefde jegens elkander, want de liefde bedekt tal van zonden. 1 Pet. 4:8. In het algemeen bedekt de liefde zonden die bedreven zijn, opdat die verborgen blijven na beleden en vergeven te zijn. Maar zij bedekt niet de blijvende, in iemand wonende zonde, opdat die daar verborgen zal blijven; dat zou immers niet tot nut, tot behoud zijn.Men kan niet een zonde afleggen die men niet ziet, zoals men ook geen vergeving kan krijgen voor een zonde die men niet wil belijden. Daarom is het nuttig - het is liefde - om de zonde bij je broeder in het licht te stellen, maar niet alles ineens, want dat is moeilijk te verdragen.

De liefde bedekt -

zwijgt over - tal van zonden die de broeders en zusters aankleven. Zij zwijgt daar echter over omdat ze niet zo veel ineens kunnen verdragen, opdat ze de moed niet verliezen, maar slechts om de zonden later bij gelegenheid geleidelijk in het licht te stellen. De liefde omvat geen spoor van bekritiseren of neerhalen of ook maar de geringste oordeelzucht. Zij denkt alleen maar aan het waarachtig welzijn van de mensen, en dat bestaat er eigenlijk alleen maar in hen af te helpen van de zonde.

Voor deze dienst is het wezenlijk dat die wordt toegepast onder vier ogen.





11. Diensten voorstellen


Er zijn mensen die best graag veel goeds zouden willen doen, zonder dat er veel van terecht komt, doordat ze er zelf niet altijd opkomen of de stem van God horen, zijn zachte fluisteren. Daarom heeft de liefde ook deze uitwerking, dat zij in haar welwillendheid haar medebroeders bepaalde diensten in overweging geeft, welke haar in de zin komen.

Als er dan zo'n goed, bruikbaar voorstel komt van een broeder, kunnen andere broeders dat naar hartelust aangrijpen, en zo kan er veel goeds worden verricht dat anders nooit tot stand zou komen. Dat is ook een vorm van zorg dragen voor elkaar. Het kan natuurlijk, net als al het andere, misbruikt worden. Maar dit op de juiste wijze toe te passen, dat is een uitwerking van oprechte liefde. Spr. 27:9.

Plannen komen tot stand door beraad, voer dus de strijd met overleg. Spr.20:18.





12. Een goed voorbeeld geven


Omdat wij wat onszelf betreft zoeken naar heiligmaking, naar het doen van al het goede, worden wij zodoende - of wij er erg in hebben of niet - een goed voorbeeld en toonbeeld voor anderen. Maar we kunnen ook

bewust een goed voorbeeld geven met de bedoeling, anderen vooruit te helpen in Christus Jezus, en dat is dan een uitwerking van de liefde. Dat dit ook mijzelf tot heil strekt, verandert aan de zaak niets.Enkele voorbeelden: ijverig werken om anderen te helpen arbeidzaam te zijn, meer achteraan gaan zitten om anderen ertoe te brengen meer achteraan te gaan zitten, extra sober zijn om anderen te helpen sober te zijn, extra snel zijn om anderen te helpen op te schieten, extra veel bidden om het gebedsleven van anderen te bevorderen, extra veel danken om bij anderen meer dankbaarheid te bewerken...





13. Vergeven, dulden, verdragen


Verdraagt elkander en vergeeft elkander indien de één tegen de ander een grief heeft; gelijk ook de Here u vergeven heeft, doet ook gij evenzo. Kol. 3:13. Al is ons gedrag momenteel zo veel beter dan dat van de mensen die op dit moment overtreders zijn en die onsympathiek en onuitstaanbaar zijn, dan moeten we wel bedenken dat Paulus aan Titus schrijft: Want vroeger waren ook wij verdwaasd, ongehoorzaam, dwalende, verslaafd enz. Tit. 3:3. Wij hebben tijd nodig gehad.

En dan is het een noodzakelijke uitwerking van inschikkelijkheid en liefde dat wij onze naaste dulden, vergeven en verdragen, dat wij tegemoetkomend (lankmoedig) zijn, totdat ook hij tenslotte - door Gods goedheid (ook zijn goedheid via ons) - overwinning krijgt over de zonde en zodoende welgevallig wordt voor God en voor godvrezende mensen.

Als ik hem liefheb, wil ik immers graag dat hij Gode welgevallig wordt, dat Gods lankmoedigheid hem tot behoud zal zijn, en die lankmoedigheid wil God juist bewijzen ook door mij. Zou hij geen tijd krijgen, dan zou dit zegenrijke verlossingswerk aan hem immers kunnen mislukken.

Niet dulden en verdragen en geen lankmoedigheid betonen, dat is hetzelfde als verwerpen en veroordelen. En wie veroordeelt, komt zelf aan de beurt om veroordeeld te worden.

Als ik geen liefde heb, dan ben ik niets. Dat wil zeggen: als ik niet verdraagzaam ben, dan ben ik niets. Het is een eer een belediging voorbij te zien. Wie liefheeft, voelt zich niet beledigd, neemt nergens aanstoot aan. Dat glijdt allemaal van hem af als water van een eend. De liefde is een pantser tegen dat alles.

Eigenliefde daarentegen is een vruchtbare voedingsbodem voor alle onverdraagzaamheid, onverzoenlijkheid en alle lichtgeraaktheid.





14. Kwaad met goed vergelden


Het is met de liefde niet alleen maar zo dat zij rustig alles verdraagt en zich alles laat welgevallen terwille van de uitverkorenen, om tenslotte de vreugde te kunnen smaken de duur gekochte ziel aan de haak te slaan voor de heerlijkheid en goedheid van het koninkrijk Gods - dat is de passieve kant van de zaak - nee, zij haalt ook directe vergeldingsmanoeuvres uit, op staande voet, per omgaande, maar van een bovennatuurlijke soort.

Zoals men in de wereld zegt: Dat zet ik je betaald! en kwaad met kwaad vergeldt, zo denkt ook de liefde: Dat zet ik je betaald! en vergeldt dan het kwade met het goede. Rom. 12:17,21.

Bijvoorbeeld: wil iemand uw jas hebben, dan krijgt hij ook uw colbert; als iemand vervloekt, dan zegent men hem, als iemand u kwaad doet, stuurt u hem bv. een gebakje voor bij de koffie.

Zegent, en vervloekt niet! Op die manier krijgt zo iemand een krachtige hulp om zich te bekeren, zich te verootmoedigen, te smelten. Betere hulp dan om een hard hart te doen smelten, kun je je niet indenken. Een kostbaar gevolg van de herscheppende macht van de liefde...





15. Mensen meenemen naar de verkondiging van het woord


Als we weten dat het geloof komt door het horen, en dat alle behoud komt door het geloof, dan zullen we toch - als we liefde bezitten - iets doen om mensen onder het gehoor van het Woord te krijgen.

Sommige mensen generen zich om naar een christelijke bijeenkomst te gaan, en hebben niet de moed om daar alleen heen te gaan. Zulke mensen kunnen we helpen door ze op te halen, zodat ze niet alleen hoeven te gaan. We kunnen ze ook thuis uitnodigen om ze daar meer te laten horen. Dit heeft ook het voordeel dat ze daar vragen kunnen stellen over wat hun op het hart ligt, en dat ze zich daar met minder schaamte kunnen openen en bidden.

Ook brieven schrijven en goede boeken en traktaten verspreiden valt ook onder dit hoofdstuk. Het postwezen is een prachtinstelling. Daarmee kun je de mensen overal bereiken. De liefde van Christus zal ons dwingen daarvan gebruik te maken en ook van alles wat ons ter beschikking staat, zodat wij tijd, krachten en geld offeren in de dienst van het evangelie.





16. De zwakken niet tot aanstoot zijn


De vrijheid in Christus Jezus, die zich ontplooit binnen de grenzen van de godsvrucht, neemt voortdurend toe als we in waarheid op de weg vooruitgaan. Iemand die vergevorderd is op de weg, heeft dan ook een grote vrijheid, die de jongeren niet hebben of begrijpen. Als hij altijd zonder meer van deze vrijheid gebruik maakt, dan kan een jongere dat verkeerd begrijpen en aanstoot nemen, het vertrouwen verliezen of zelfs tot zonde verleid worden, zoals het voorbeeld in 1 Kor. 8:9-13 duidelijk laat zien.

Dan is het een stralende, zegenrijke uitwerking van de liefde dat de oudere van zijn rechtmatige vrijheid geen gebruik maakt, om te voorkomen dat de jongere schade lijdt aan zijn ziel. Dit is in waarheid echte liefde. De volheid van liefde, Ef. 3:18-19, drijft ons ertoe tot het uiterste te gaan om onze naaste tot nut te zijn.

Paulus gebruikt ontegenzeglijk sterke woorden - hoewel het eigenlijk om een bagatel gaat - als hij zegt: Daarom, indien wat ik eet mijn broeder aanstoot geeft, wil ik in eeuwigheid geen vlees meer eten, om mijn broeder geen aanstoot te geven. 1 Kor. 8:13.

Het gaat erom, na te denken of onze vrijheid in enig opzicht verkeerd zou kunnen worden opgevat door de zwakken, en als dat zo is, er terwille van hen geen gebruik van te maken. Wij moeten de vermaning in 1 Kor. 10:32-33 ter harte nemen: Geeft noch aan Joden noch aan Grieken noch aan de gemeente Gods aanstoot, zoals ook ik allen in alles ter wille ben, niet om mijn eigen belang te zoeken maar dat van zeer velen, opdat zij behouden worden.





17. Geen gebruik maken van je recht


Ook dit is een gouden uitwerking van de schitterende liefde. Wie bv., zoals wordt genoemd in 1 Kor. 9, het Woord verkondigt (let wel: in waarheid), heeft het recht om vrij te blijven van handarbeid, om van het evangelie te leven, om van de broeders en zusters stoffelijke goederen te oogsten als vergoeding voor het geestelijke goed dat hij hun gegeven heeft.

Maar als de mensen nu arm zijn en vermoeid vanwege hun dagelijks werk, hoe zou de liefde van Christus voor deze mensen dan kunnen nalaten mij ertoe aan te drijven om naar vermogen en indien mogelijk in het zweet mijns aanschijns te werken, om hun last niet nog groter te maken dan die al is? Hoe zou ik - als vertegenwoordiger van de liefde Gods - met een goed geweten tot hen kunnen spreken en hun intussen een loden last opleggen?

Omgekeerd, wat is het mooi en in harmonie om de mensen geestelijk goed mee te delen en hun tegelijk het leveren van stoffelijke goederen te besparen, of hen zelfs - als God dat mogelijk maakt - op de koop toe te vereren met stoffelijke goederen. Dan gaat het woord alzo lief heeft God gehad, dat Hij gegeven heeft ook volledig in vervulling in zijn navolgers.

De liefde richt onze aandacht erop, in alle opzichten ons recht op te geven. Zoals staat uitgedrukt in 1 Kor. 10:23-24: Alles is geoorloofd, maar niet alles is nuttig (niet alles is uit liefde); alles is geoorloofd, maar niet alles bouwt op. Niemand zoeke het zijne, maar wat des anderen is!





18. Zorgen voor allen


Wat is eigenliefde? Dat is te pas en te onpas zorgen voor jezelf en voor je bezit naar het vlees, tot in het waanzinnige. Eigenliefde is helemaal ziekelijk. Ik, ik, ik - eindeloos. Ik houd van dit en dat, dit of dat moet ik hebben, daar houd ik niet van; als ik dat niet krijg, kan het me allemaal niets meer schelen; ik ben niet zo maar iemand enz.

En wat is liefde? Wel, degene in wiens hart de liefde Gods heerst, draagt net zo krachtig zorg voor het eeuwige en aardse welzijn van zijn naaste als de zelfzuchtige zorgt voor zichzelf. De liefde vraagt: Wat heeft deze nodig en wat heeft die nodig? Wat zou goed zijn voor de anderen? Wat zou nuttig voor hen zijn? Waar zouden ze behoefte aan hebben? Wat kan ik doen dat ze het beter krijgen? Hoe kan ik ze helpen om de rust van het geloof in te gaan, om een overwinningsleven te krijgen, altijd vurig van geest te zijn, elkaar te verdragen, zich helemaal te offeren? enz.

eindeloos!Wat vinden we niet een buitengewoon heerlijk en waarheidsgetrouw beeld van de liefde in 2 Kor. 11:27-29: In moeite en inspanning (voor anderen!), tal van nachten zonder slaap (voor anderen!), in honger en dorst (om Christus` wil!), (SV:) vaak in vasten (in voorbede voor anderen!!), in koude en naaktheid (terwille van het evangelie). En dan,

afgezien van de dingen die er verder nog zijn, mijn dagelijkse beslommering, de voor al de gemeenten (alle zielen!). Indien iemand (van al die anderen) zwak is, zou ik het dan niet zijn? Indien iemand aanstoot neemt, zou ik dan niet in brand staan?zorg

Wat een liefde!!! Dat is in waarheid elkaars lasten dragen, Gal. 6:2, ontferming bewijzen, Fil. 2:1, zich in de toestand van anderen verplaatsen, wenen met de wenenden, medelijdend zijn, functioneren als elkaars leden.

Want de liefde van Christus dringt ons. 2 Kor. 5:14.





19. De mensen de waarheid zeggen


Leugen en bedrog, huichelarij en valsheid ontmaskeren,Leugen en bedrog, huichelarij en valsheid ontmaskeren, Met onaangename woorden komen, Met onaangename woorden komen, Je met onaangename zaken bezighouden.

Een valse broeder ontmaskeren, dat is een afschuwelijk, onaangenaam werk. En als dat niet is om geld te krijgen dat we tegoed hadden, of om onze eigen naam en reputatie schoon te wassen, of uit haat - wie, denkt u, zou zo'n karwei op zich willen nemen? Niemand op aarde, behalve wie de onzelfzuchtige liefde van Christus daartoe zou drijven.

De liefde voor de bedrogenen, en de liefde voor de bedrieger, kan u aandrijven tot zo'n werk. Hoe zuurder het karwei en hoe onaangenamer de daardoor ontstane situatie, des te grotere liefde heeft degene die vrijwillig en onzelfzuchtig zo'n dienst op zich neemt.

Indien nodig worden door de liefde de vreselijkste woorden gebezigd, zoals: Zij moesten zichzelf maar in stukken snijden, die u verontrusten! Gal. 5:12 (N). Indien iemand de Here niet liefheeft, hij zij vervloekt! 1 Kor. 16:22. Kan zoiets liefde zijn? Ja, oprechte liefde jegens deze arme dwaze zielen, om hen zo mogelijk te behouden.

Meer voorbeelden van wat men in het algemeen geen liefde wil noemen: Joh. 2:4, 3:10, 4:16, 5:35,38,42,43,44, 6:26,55-70. Jezus sprak woorden waarvan Hij

wist dat niemand ze kon begrijpen, harde woorden. Verder: Joh. 7:19,28, 8:15,40,43-45,54,55, 10:26, 18:21.Ironisch spreken is in het algemeen uit de boze. Maar ook van ironie maakt de liefde gebruik. Als Jezus ironisch sprak, Marc. 7:9, deed Hij dat niet om hen pijn te doen, maar om hen daardoor wakker te schudden, tot hun eigen nut.

Ja, zelfs een gesel van touw kan gehanteerd worden, als men denkt dat dit beter zal helpen dan woorden. Joh. 2:15.

Zie Spreuken 27:5-6 en 28:23.





20. Hoeden en opzicht hebben


Hij zeide ten tweeden malen weder tot hem: Simon, zoon van Johannes! hebt gij Mij waarlijk lief? En hij zeide tot Hem: Ja, Here! Gij weet het dat ik U liefheb. Hij zeide tot hem:

Joh.21:16. Maar Kaďn, die zijn broeder haatte, antwoordde: Ik weet het niet; ben ik mijns broeders hoeder? Nee helaas, dat was hij niet. De rechtvaardige trekt zich de zaak van de geringe aan. Spr. 29:7 (N). Hoe komt dat? Omdat hij hem liefheeft. Wie verliefd is, zorgt er wel voor dat hij weet waar zijn geliefde is en hoe het met haar gaat.Hoed mijn schapen!Petrus, die uit Jezus' mond de bovengenoemde, duidelijke les had gekregen, om zijn liefde tot Jezus te bewijzen door diens schapen te hoeden, wist wel wat hij zei toen hij vermaande:

de kudde Gods die onder u is, hebbende Weidt daarover. 1 Pet. 5:2 (SV).opzicht Niet alleen oudsten bewijzen hun liefde doordat zij opzicht hebben over de zielen, maar ook de anderen, ieder naar de genadegave die hem gegeven is. Het verschil is alleen, dat het gebied van de oudsten - gezien zowel van binnen uit als van buitenaf - groter is dan dat van de jongeren. Maar voor allen geldt dat de liefde als heel natuurlijke uitwerking heeft dat we opzicht hebben over onze medebroeders en hen hoeden, naar vermogen en naar gelang van onze gelegenheid daartoe. Als een zorgzame vader, als een opofferende moeder...





21. Weiden en voedsel geven


Hij zeide tot hem:

Hij zeide ten derden male tot hem: Simon, zoon van Johannes! hebt gij Mij lief? Petrus werd bedroefd dat Hij voor de derde maal tot hem zeide: Hebt gij Mij lief? En hij zeide tot Hem: Here! Gij weet alles, Gij weet dat ik U liefheb. Jezus zeide tot hem: Weid mijn lammeren! Joh. 21:15 en 17. Weid mijn schapen!Jezus twijfelde er geen moment aan of Petrus Hem liefhad. Dat was het punt niet. En Hij wist ook wel dat Hij Petrus met deze vragen pijn deed. Maar zoiets doet de liefde graag, als zij weet dat de vrucht die dat oplevert ruimschoots opweegt tegen de pijn, zoals een koopman graag grote uitgaven voor lief neemt als hij weet dat die hem grotere inkomsten opleveren.

Wat moest dan opwegen tegen die pijn die Jezus Petrus nu deed? Dat hij zo'n krachtig, nadrukkelijk, onvergetelijk appčl kreeg om zijn echte liefde voor de Opperherder te bewijzen door met ijver alle meer of ook minder lieflijke lammeren en schapen van de Opperherder te weiden - voedsel te geven.

Hem liefhebben is hen liefhebben. Hem dienen is hen dienen. Hem liefhebben maar je broeder haten, of Hem liefhebben en je om zijn broeder niet bekommeren, of Hem liefhebben en toch niet zijn lammeren en schapen weiden - dat is iets wat niet bestaat en niet kan bestaan...





22. Je leven geven


Hieraan hebben wij de liefde leren kennen, dat Hij zijn leven voor ons heeft ingezet; ook wij behoren dan voor de broeders ons leven in te zetten. Wie nu in de wereld een bestaan heeft en zijn broeder gebrek ziet lijden, maar zijn binnenste voor hem toesluit,

blijft de liefde Gods in hem? Kinderkens, laten wij liefhebben niet met het woord of met de tong, maar met de daad en in waarheid. Hieraan zullen wij onderkennen dat wij uit de waarheid zijn... 1 Joh. 3:16-19.hoeVeel gemakkelijker dan zijn leven te geven, geeft iemand al zijn goederen weg, alles wat hij overigens bezit. Maar wie liefheeft, zet zelfs zijn leven in. Dus als iemand nog niet eens in staat is of zin heeft om zoiets gerings weg te geven als zijn aardse goederen - hoe zou in zo'n hart de liefde Gods kunnen zijn? En hoe zou hij dan, volgens bovengenoemde schriftplaatsen, uit de waarheid zijn? Nee, dan heeft hij alleen maar lief met het woord en met de tong - voor de schijn.

De mensen hebben behoefte aan alles wat wij kunnen missen, want armen hebben wij altijd bij ons. En ze hebben ook behoefte aan ons leven. De eigenliefde en het ongeloof zijn zo groot in deze wereld, en zo groot onder het volk van God, dat er behoefte bestaat aan iemand die zijn leven geeft - op de een of andere manier - om de anderen tot het geloof te brengen dat God ons in waarheid wil en kan herscheppen terwijl wij in deze wereld zijn, en om aan te vuren tot liefde met de daad en in waarheid.

Je leven geven, dat betekent in alle gevallen hetzelfde als je eigen wil opgeven...





23. Samenbinden


En doet bij dit alles de liefde aan, als

Kol. 3:14. Door die band worden we samengebonden. Kol. 2:2. Het allermoeilijkste in deze wereld is het op den lange duur met elkaar uit te houden, niet uiteen te gaan, niet in partijen uiteen te vallen, maar innig van elkaar te houden.de band der volmaaktheid.Het meest effectieve van alles wat Satan bedrijft, dat is verdeeldheid zaaien tussen mensen, scheiding brengen in wat God heeft samengevoegd of bezig is samen te voegen. Onze boosaardige tegenstander probeert altijd ergens een wig tussen te drijven, en die wig elk ogenblik dieper te slaan, en de kleine wig te vervangen door een grotere.

Zulke wiggen legt hij in het kleine begin bijna onmerkbaar aan tussen man en vrouw, tussen ouders en kinderen, tussen broers en zussen, tussen broeders, tussen vrienden, tussen meerderen en hen die lager geplaatst zijn enz.

Maar de liefde is de band der volmaaktheid.

Dus: als de verbinding verbroken wordt, ontbreekt de liefde. U zult in zo'n geval wellicht zeggen (wat u zelf is aangepraat door Satan) dat het hierdoor komt en daardoor komt, dat de andere partij onmogelijk is geweest en zo. Maar dat is de kern van de zaak niet: die is dat in uw eigen hart de liefde ontbreekt. Was die in uw eigen hart geweest, dan was u niet weggegaan, dan was er geen wig tussen gekomen, want de liefde bindt volmaakt samen.Die gaat nooit stuk!Wat heeft deze zegenrijke liefde ontelbaar veel wiggen verdreven en buitengehouden! Als de liefde maar genoeg ruimte kreeg, dan zou die de partijmuren in rook doen opgaan! Zij is het doodvonnis voor alle partijschap. Partijen, dat is hetzelfde als chronische tweedracht en dat is weer hetzelfde als tweedracht verdedigen en stemmen voor de voortzetting ervan. Het is hetzelfde als verhard worden midden in de tweedracht. Ja, het zijn werken van het vlees, openbare zonden, die uit de duivel zijn. Gal. 5:19-2l.





24. Jezelf vernederen om aller dienaar te zijn


Want hoewel ik vrij sta tegenover allen, heb ik mij allen dienstbaar gemaakt, om er zoveel mogelijk te winnen, en ik ben voor de Joden geworden als een Jood om Joden te winnen, hun die onder de wet staan als onder de wet - hoewel persoonlijk niet onder de wet - om hen die onder de wet staan te winnen; hun die zonder wet zijn ben ik geworden als zonder wet - hoewel niet zonder de wet van God, want ik sta onder de wet van Christus - om hen die zonder wet zijn te winnen; ik ben voor de zwakken zwak geworden om de zwakken te winnen; voor allen ben ik alles geweest om in elk geval enigen te redden. 1 Kor. 9:19-22. Het zij zo, tot overlast ben ik u niet geweest, ik ben nu eenmaal sluw, met list heb ik u gevangen! 2 Kor. 12:16.

Dit zijn uitwerkingen van de alleredelste liefde, een edel soort toneelspel. Nu kun je natuurlijk niet gaan liegen en zeggen dat je zonder wet of onder de wet bent, als je noch zonder noch onder de wet bent. Maar je kunt wel nalaten erover op te scheppen dat je onder de wet van Christus staat of dat je vrij van de wet bent, daar kun je zoveel mogelijk over zwijgen, totdat je de mensen door liefde en goedheid op allerlei manieren te hulp gekomen bent, zodat je hun vertrouwen hebt gewonnen en er een liefdesband is gelegd.

Dan, na verloop van tijd, wordt misschien ook mogelijk wat in het begin niet kon: hen zó te dienen en te helpen dat zij onder de wet van Christus komen en vrijgemaakt worden van de wet.

Maar als nu eens iemand (of iedereen), terwijl u zich opoffert in deze in zeker opzicht onaangename dienst, van u zou denken of zeggen dat u nu toch wel wetteloos of juist wettisch geworden was? Tja, als nu eens iemand slechter van u ging denken dan u bent?

Ja, zoiets krijgt de zelfzucht niet voor elkaar, maar de ongeveinsde liefde wel en goed ook, want die zoekt geen eigen eer of welzijn, maar het nut van de anderen. Haar enige gedachte is: kon ik de mensen maar tot hulp zijn. Wat zij moet lijden, deert haar niet.

In zo'n dienst ligt een soort vernedering. Daarvoor hebben we de liefde Gods nodig. Maar wat zullen we zeggen van vers 23? Dat is nog eens een harde noot om te kraken! Alles doe ik terwille van het evangelie, om er zelf ook deel aan te verkrijgen! Zo ver te gaan, dat is dus een dwingende noodzaak om zelf überhaupt deel krijgen aan het evangelie! Als ik de liefde niet heb, ben ik niets...





25. Je de zaken der ellendigen aantrekken


Doe uw mond open ten bate van de stomme, ten behoeve van het recht van allen die wegkwijnen! Open uw mond, oordeel rechtvaardig en verschaf de verdrukte en nooddruftige recht. Spr. 3l:8-9. Is er dan bij u geen enkel wijs man, die uitspraak zal kunnen doen tussen broeders? 1 Kor. 6:5. Doet recht aan de wees, verdedigt de rechtszaak der weduwe. Aan de wees doen zij geen recht en de rechtszaak der weduwe vindt bij hen geen gehoor. Jes. 1:17 en 23. Zuivere en onbevlekte godsdienst voor God, de Vader, is: omzien naar wezen en weduwen in hun druk... Jak. 1:27.

In het algemeen zorgt men immers heel goed voor zichzelf, en trekt men zich niets aan van de anderen, en al helemaal niet van het netelige, onaangename karwei om andermans warboel op orde te brengen. Aan die dienst wil men zich liever onttrekken, als men er zelf geen belang bij heeft.

Maar een volheid van de liefde van Christus zal ons ertoe bewegen ons de zaak der ellendigen aan te trekken...





Tot besluit


Voor de liefde maakt het geen wezenlijk verschil hoe of wie de naaste is, arm of rijk, sympathiek of onsympathiek, begaafd of minder begaafd, vriend of vijand.

De liefde is en blijft die materie, die wil wat tot nut van z'n naaste is, en dat naar vermogen uitricht, die z'n naaste helpt om tot iets beters te komen dan wat hij heeft, ongeacht hoe of wie hij is.

Alleen maar sympathieke mensen liefhebben is geen liefde, maar precies het tegenovergestelde, namelijk eigenliefde.

Christus (de verpersoonlijkte liefde) sprak de waarheid zo, dat enkelen Hem in die mate liefhadden dat zij alles verlieten en Hem volgden, en dat de godsdienstige leiders aan de kop van het volk Hem haatten en kruisigden. De duisternis is geweldig groot: zij kruisigden Christus

Hij hen liefhad! - Zie ook Psalm 109.omdat De meeste mensen houden er niet van om geliefd te worden met de liefde Gods, omdat die rein is en het reine wil bevorderen, terwijl zij het onreine liefhebben. De goddelozen willen de liefde Gods misbruiken, omdat ze wel de daaraan verbonden aardse weldaden willen hebben, maar zich onttrekken aan de verlossing brengende uitwerkingen ervan, of die zelfs tegenstaan.

De ootmoedige verstaat de ware liefde omdat hij erkent dat hij de verlossing, die de liefde zo graag wil uitwerken,

heeft.nodig Het wezen van de liefde is wat de mens nodig heeft; daarom zijn haar uitwerkingen even talrijk als de behoeften van de mens in alle mogelijke opzichten en situaties...





Elias Aslaksen





