Bijbelstudies over Matteüs




In de jaren 1935-1941 zijn van br. Aslaksen 40 bijbelstudies over het evangelie naar Matteüs verschenen. In de Noorse verzamelde artikelen van br. Aslaksen zijn die achter elkaar geplaatst bij het jaar 1941. Hier worden ze geplaatst tussen de jaren 1940 en 1941.





oktober 1935





1. Jezus Christus, de zoon van David


Geslachtsregister van Jezus Christus, de zoon van David, de zoon van Abraham. Matt. 1:1.

We zijn van nature ingesteld op dingen die niet echt

zijn. We zijn eigenlijk grote huichelaars. Daarom staat er ook voor gelovigen: Legt daarom de leugen af, alle bedrog en huichelarij. We kunnen niet afleggen wat we niet hebben. Als er staat dat Jezus de zoon van David was, denken wij erbij 'alsof'. Lezen wij over koning en priester worden, dan denken wij 'alsof', totdat God een werk in ons heeft kunnen doen, zodat we het geloven.

Rom. 1:3-4. Geen 'alsof', maar werkelijkheid. Hij heeft deel gehad aan vlees en bloed, aan een eigen wil, een eigen 'ik' precies zoals wij.

Zonde hebben in het vlees heeft niets te maken met zondigen: zonde is je neigingen volgen.

Gedenk dat Jezus Christus uit de doden is opgewekt, uit het geslacht van David, naar mijn evangelie  2 Tim. 2:8. Omdat Hij uit het geslacht van David was, is hij opgewekt uit de doden. Hand. 2:22-23, 29-32.

Jezus werd aangeklaagd omdat hij zei dat Hij de Zoon van God was. Wij worden aangeklaagd omdat wij zeggen dat hij de mensenzoon was.

Jes. 1:1-2, 10. De volken wil zeggen: alle volkeren behalve het Joodse volk.

Als een loot schoot hij op voor zijn aangezicht, en als een wortel uit dorre aarde  Jes. 53:2. Bij Jezus is het eerst goddelijk leven opgeschoten uit dorre aarde, bij ons daarna. Door Gods genade en kracht wordt deze aarde vochtig, en dan komt er groei. Dorre aarde: onvruchtbaar. Had Jezus heilig vlees gehad of goddelijk vlees, wie had dat dan 'dorre aarde' hebben durven noemen!

Mozes toch heeft gezegd: De Here God zal u een profeet doen opstaan uit uw broeders, gelijk mij  Hand. 3:22. Deut. 18:15. Christus is een echte broeder van ons: hetzelfde vlees en bloed, dezelfde geest, geen 'alsof'broeder.

Want Hij, die heiligt, en zij, die geheiligd worden, zijn allen uit één; daarom schaamt Hij zich niet hen broeders te noemen  Hebr. 2:11-18. Waarom schaamt Hij zich niet onze broeder te heten? Omdat Hij het ook is, indien wij dezelfde Geest hebben gekregen en daarin wandelen. Met een gekruisigd vlees zijn wij leden van zijn lichaam.

Voor de zondeval was Adam onsterfelijk.

Is dit niet de zoon van de timmerman? Matt. 13:55. Omdat Jozef de man was van Maria, werd Hij de zoon van de timmerman genoemd, maar dat was hij niet. Vanaf zijn geboorte is Christus zo geweest als wij zijn door de wedergeboorte. Zie, de maagd zal zwanger worden en een zoon baren Jes. 7:14. Zie hoe het al lang tevoren werd voorzegd.

Jezus is zijn leven begonnen tussen dieren. Hij werd in een klein stadje geboren, bezat zijn leven lang nog minder dan een vos of een vogel, en eindigde zijn leven tussen twee misdadigers

op Golgota, de plaats van schande buiten Jeruzalem. Daarmee heeft Hij ons getoond dat wij absoluut niets van die welgemanierdheid, hoogheid, verfijndheid, macht en pracht, dat moois of die geleerdheid nodig hebben: Hem moeten wij volgen. Toen zeide Hij: Hoort nu mijn woorden. Indien onder u een profeet is, dan maak Ik, de Here, Mij in een gezicht aan hem bekend, in een droom spreek Ik met hem. Niet aldus met mijn knecht Mozes  Num. 12:6-7. Als God tot ons spreekt door een droom of een gezicht, gebeurt dat omdat wij niet in staat zijn om zijn wil rechtstreeks door zijn woord en Geest te horen of te verstaan. Dat is dus eigenlijk niet prijzenswaardig. Job 33:15.

Herodes zocht het kind om het de doden. Matt. 2:16. Zo is het met alle leven van Christus dat ter wereld komt. Zodra men het leven van Christus in ons ontdekt, gaat men het belagen om het te doden. Maar zoals ze het kind Jezus niet hebben kunnen doden, zullen ze ook dit leven in ons niet kunnen doden. Lof en dank!





Oktober 1935

2. Geest en vuurJohannes was een man des Geestes met een enorme opdracht. Hij had geen tijd voor al het gewone gedoe en geklets. Hij zou aan geesteskracht en volheid hebben ingeboet door in de stad te verblijven, te eten en gekleed te gaan als de anderen, en door een alledaagse menselijke omgang met de anderen.

Kunnen wij zo dood als een pier blijven tussen de mensen, dan is dat hetzelfde als in de woestijn zijn.

Tijdens de veldtocht wordt geen soldaat gemoeid in de zorg voor zijn onderhoud; hij heeft slechts hem te voldoen, door wie hij aangeworven is. 2 Tim. 2:4. Hoe meer we in wereldse zaken geďnteresseerd zijn, des te meer tijd en energie, die voor het koninkrijk van God gebruikt had moeten worden, steken we erin. Het aardse gebruikelijke gedoe met eten, kleren, praten enz. steelt heel wat kracht en energie, veel meer dan we denken.

Ondanks zijn enorme geesteskracht en zijn leven van uiterste zelfverloochening besefte hij zijn grote onwaardigheid ten opzichte van Christus. Hij was geweldig ootmoedig.

Als hij zo'n geweldige man des Geestes was, wat kan er dan niet uit ons groeien!

Geest en vuur komen overeen met

Joh. 1:17. genade en waarheid.In de waarheid is geen barmhartigheid, en in het vuur ook niet. Vuur verteert; de waarheid splijt, scheidt vaneen, brengt licht en verteert.

Als de waarheid ons geweldig oordeelt, komen we in allerlei verzoekingen, ook tegenover degene die ons de waarheid zegt. Maar mocht de herder slecht zijn, God is de opperherder en houdt toezicht op alles en iedereen. Wij hebben besef nodig van Gods genade, goedheid, barmhartigheid, verdraagzaamheid en lankmoedigheid jegens ons, maar ook van de waarheid. En zo moeten wij ook zijn jegens anderen.

De doop met de Geest is een doop van genade, de doop met de waarheid is als vuur. De pinksterbroeders houden het bij de doop van genade, maar verwerpen het vuur. Zij leren dat ze zich, willen ze de geestesdoop ontvangen, geheel op het altaar moeten leggen, waar alles door het vuur wordt verteerd. En dan zijn ze van het vuur af. Ze houden vast aan de begenadiging, maar verloochenen de opvoedende genade. Levenswaarheid is een vuur, b.v. wat betreft aanzien des persoons en geldzucht.

Alles is prima en er is alleen maar plaats voor lof en dank, als ons hart geheel voor Hem is.

Ef. 5:18-21. Daar wordt ook het vuur bedoeld. Wordt vervuld met de Geest, dan gebeurt wat er volgt. En juist omdat het vuur de hoogmoed, eigenwijsheid, twistzucht enz. verteert, kunnen we elkaar ook makkelijk onderdanig zijn.

Willen we voor alles kunnen danken, dan moet de hebzucht, overdaad en begeerte zijn verbrand. Anders danken we alleen met de lippen, wat hetzelfde is als een beschavingsvernis of huichelarij.

De Geest wijst mij de weg, het vuur verbrandt alles wat mij belemmert om de weg te gaan.

Judas 16. Men is vol ongeloof en vleit de mensen in het gezicht ter wille van het voordeel, om iets te krijgen. In het oude testament wordt gesproken over 400 ŕ 500 valse profeten die leugen en vleitaal profeteerden, maar het volk had het graag zo.

Het is vreselijk te luisteren naar mensen die zeggen dat ze, als ze bekeerd, gedoopt en met de Geest gedoopt zijn, heel de weg zijn gegaan. Ze zijn immers alleen het verbond aangegaan. Maar het houden daarvan, dat is de weg!

Het gaat erom vervuld te worden met Gods Geest, zodat het helemaal afgelopen is met gemopper en geklaag, afgunst en bezorgdheid, ja met alle zonde. De doop met de Geest is volgens de leer van de pinksterbroeders het einde, maar volgens Gods woord het begin van een leven naar wat het woord zegt. Als je een huis bouwt en het begin is tevens de voltooiing, wat voor bouwwerk komt er dan? Niets.

Door de Geestesdoop word je vervuld met kracht (Hand. 1:8), tongentaal (2:4), profeteren, gezichten en dromen (2:17-18), met een geest van volharding en gebeden (2:42), van eenheid en bevrijding van aardse banden (2:44), met vrijmoedigheid om het woord Gods te spreken en om te getuigen (4:31), geloof (11:24), lofprijzing (10:46), scherpte, eerlijkheid, vuur (13:9-10), blijdschap (13:52).





Mai 1936

4. Jezus' verzoekingen die in alle dingen op gelijke wijze als wij is verzocht geweest, doch zonder te zondigen. Hebr. 4:15-16. Als Jezus niet precies zoals wij verzocht was, was Hij

in geen enkel ding op gelijke wijze als wij verzocht. Dan was het allemaal op een andere wijze gebeurd. Juist omdat Hij net als wij verzocht is, kunnen wij met grote vrijmoedigheid hulp vragen om te overwinnen. En we kunnen juist de allerbeste hoop hebben om overwinning te krijgen, omdat Hij in alle opzichten aan zijn broeders gelijk is geweest, doch zonder te zondigen.

Als wij aan dit geloof deel hebben gekregen, dan is er geen enkele reden meer, en heeft het ook geen enkele zin om te zondigen. Daarom mogen we, als we zondigen, als we in de verzoeking vallen, ons nooit verontschuldigen. Zondigen is erg, maar je zonde verontschuldigen is tienmaal erger. Ieder moet, als hij gezondigd heeft, zijn eigen schande dragen. Geen medelijden met het vlees, geen ik arme stakker!

We moeten trouw doorgaan met nee, nee zeggen tegen de zonde, dan treedt later de dood in. Ja, als wij een tijd lang zonder onderbreking trouw nee blijven zeggen in dezelfde verzoeking, zal vroeg of laat

een dood intreden, als ik blijf wandelen in de Geest. In gevallen zoals roken kan de dood meteen intreden. Die dood kan uiteraard intreden op elk gebied. In het algemeen komt het intreden van zo'n dood maar weinig voor. Dat moet wel komen doordat men het niet ernstig genoeg opvat, dat men niet trouw is.



Nodeloze verzoekingen. Maar wie rijk willen zijn, vallen in verzoeking, in een strik, en in vele dwaze en schadelijke begeerten  1 Tim. 6:9.

Verzoekingen door eigen schuld. Broeders, zelfs indien iemand op een overtreding betrapt wordt, helpt gij, die geestelijk zijt, hem terecht  Gal. 6:1. Let erop dat er staat: Gij die geestelijk zijt. Uitsluitend geestelijke mensen die een trouw leven van overwinning hebben, zijn in staat zulke mensen te helpen. Anders kan het met henzelf verkeerd gaan. Toen

(na de stem uit de hemel) werd Jezus door de Geest naar de woestijn geleid om verzocht te worden door de duivel. Matt. 4:1. Zodra je gezegend bent, word je op de proef gesteld. Alleen beproefd materiaal is deugdelijk. Als we beproefd worden en geen stand houden, kunnen we er dankbaar voor zijn dat we dit nu te zien hebben gekregen, nu het nog genadetijd is en er nog gelegenheid is om meer hulp te krijgen, zodat we het beter kunnen doen en in de beproeving wel standhouden.

Vers 2. Onophoudelijk verzoekingen, 40 dagen lang. Vele duizenden keren verzocht, niet maar drie keer! De drie verzoekingen die vermeld staan, vonden plaats nadat Jezus al 40 dagen verzocht was. Dat staat er uitdrukkelijk.

Hij werd ook niet alleen maar deze 40 dagen en in Getsemane verzocht, maar voortdurend, vanaf de tijd dat hij een kleine jongen was tot het einde toe. Zie Marc. 1:35 en Luc. 6:12. Daarbij heeft Hij net zo geworsteld als in Getsemane. Hebr. 5:7. Zie Luc. 4:13: Satan liet Hem voor een bepaalde tijd met rust, maar kwam al gauw terug om met zijn verzoekingen door te gaan.

Vers 3. De verzoeking ging erom dat Jezus zijn macht zou tonen om daarmee aan een natuurlijk verlangen te voldoen en te ontkomen aan al het lijden. - God laat Satan ook toe ons te verzoeken en te kwellen. Job 1.

Vers 6. De verzoeking ging om eer, show, zichzelf bewijzen.

Vers 8-9. De verzoeking ging om macht, eer, rijkdom, gemak, dikdoenerij en bezorgdheid. In de jeugd weet men doorgaans nauwelijks wat bezorgdheid is, maar bij het ouder geworden word je er vaak flink toe verzocht. Satan zegt: Als je eens oud en gebrekkig werd, als je eens chronisch ziek werd, als je eens dit, als je eens dat! Dan is het zaak hem al

de eerste seconde te weerstaan en teksten te overdenken als Maak u niet bezorgd tegen de dag van morgen en Zoek eerst Gods Koninkrijk en zijn gerechtigheid en dit alles (het aardse) zal u bovendien geschonken worden.





Juli 1936





5. Het koninkrijk der hemelen is nabij gekomen


Bekeert u, want het Koninkrijk der hemelen is nabijgekomen. Matt. 4:17.

Het koninkrijk der hemelen = het koninkrijk Gods = rechtvaardigheid, vrede en blijdschap door de Heilige Geest (Rom. 14:17) = overwinning in verzoekingen.

Dit koninkrijk begint als een mosterdzaadje, het kleinste van alle zaden. Matt. 13:31-32. In het begin heb je een vergrootglas nodig om gerechtigheid (het koninkrijk van God) te kunnen ontwaren, maar later of op het laatst heb je een vergrootglas nodig om ongerechtigheid te ontdekken, en zelfs dan is er met geen mogelijkheid iets te vinden.

Het koninkrijk der hemelen was in dubbele zin

nabij gekomen: 1. het was in Christus, in hun midden,

2. en de tijd was nabij dat het ook in hen kon komen: zodra Christus' werk was volbracht en de Heilige Geest werd uitgestort op het Pinksterfeest.

En Hij zei tot hen: Kom achter mij en ik zal u vissers van mensen maken. Matt. 4:19.

Volg Mij. Dit kun je zeggen tegen iemand van wie je beseft dat hij arm van geest is. Wie werkelijk Christus volgt, wordt een visser van mensen.

Het woord terstond in vers 20 bewijst dat Jezus hen juist had beoordeeld. Dat kunnen wij ook. Als wij mensen verkeerd beoordelen, komt dat doordat wij niet geestelijk genoeg zijn, teveel aan de aarde gebonden en op het aardse gericht.

. Als we ons door de Geest laten leiden, zullen wij ook zulke armen van geest vinden, precies zoals Jezus, en misschien wel vier mensen achter elkaar zoals Hij Petrus, Andreas, Jakobus en Johannes vond.

Van Jezus staat er dat Hij gedurig de mensen leerde en onderwees. Hij predikte het evangelie van het koninkrijk Gods, het koninkrijk dat bestaat uit rechtvaardigheid, vrede en blijdschap door de Heilige Geest. Je moet je bekeren om dat koninkrijk te kunnen binnengaan en je bekeren om er te kunnen blijven. Ben je daar niet, dan komt dat door de zonde.

En het gerucht van Hem drong door tot in geheel Syrië; en men bracht tot Hem allen, die ernstig ongesteld waren  Vers 24. Als het bij ons net zo was als bij Jezus, dat de mensen allemaal genezen werden, zou het gerucht zich enorm verspreiden en er zou een geweldige deining ontstaan. Maar het is niet onwaarschijnlijk dat God dat bij ons wil bewerken, nu de eindtijd nadert.

In het algemeen bidt men vrij makkelijk voor zieken. Sommigen worden wel beter, eigenlijk omdat ze zelf geloven, anderen niet. De persoon die voor de zieke bidt, kan ook zo'n geloof hebben dat de zieke erdoor wordt aangestoken. In zijn vaderstad heeft Jezus niet veel krachten gedaan vanwege hun ongeloof.

Jezus heeft een kolossaal offerleven geleid, maar wij zijn er min of meer aan gewoon geraakt het wat makkelijker

op te vatten. 2 Kor. 6:5 en 11:27, Luc. 2:37, Matt. 17:21. Willen er zulke genezingen komen als vermeld in Matt. 4:23-24, dan is daar heel wat meer ernst en offeren voor nodig. Dit geslacht vaart niet uit dan door bidden en vasten. Maar je kunt ook tevergeefs vasten, als het juiste motief ontbreekt. Willen we bijzondere dingen kunnen verwachten, dan moeten we ons dienovereenkomstig inzetten. Er moet een logische samenhang bestaan tussen oorzaak en gevolg, tussen inzet en resultaat. Bij een leven als van Jezus en de discipelen als oorzaak zou je inderdaad zulke geweldige gevolgen mogen verwachten. Zulke resultaten kun je eigenlijk niet verwachten, als je het zo aanpakt: een stevige lunch, een middagdutje, gewekt

worden met koffie en koek, een eindje wandelen om weer trek te krijgen, een flinke warme maaltijd, gauw je bijbel en bundel pakken om nog net op tijd, of te laat, op de samenkomst te zijn.





oktober 1936

6. Armen van geestEn Hij opende zijn mond en leerde hen  Matt. 5:2. Jezus gaf veel onderricht. De mensen waren en zijn ook nu onwetend wat betreft het koninkrijk Gods. Er is dan ook veel behoefte aan onderricht door geestelijke mensen. Onderwijs op dit gebied door anderen dan geestelijke mensen is erger dan niets.

Zalig de armen van geest, want hunner is het koninkrijk der hemelen. Matt. 5:3 en 11:5, Luc. 4:18. Armen van geest: niet arm aan Gods Geest, niet arm op het aardse vlak, maar in eigen ogen arm aan wat in Gods ogen juist en goed is: arm aan gerechtigheid, waarheid, liefde, reinheid, barmhartigheid enz.

Voor dergelijke mensen is het koninkrijk der hemelen. Dit soort mensen zullen allemaal het koninkrijk Gods binnengaan. Aan zulke mensen moet het evangelie worden verkondigd, ja, eigenlijk alleen maar aan zulke mensen.

Dit is de grondwet voor de prediking en ook overigens voor alle dienen. Het is absoluut een wet. Het brengen van het evangelie ofwel het opdienen van geestelijk voedsel aan anderen dan armen van geest betekent overtreding of m.a.w. zonde.

Als je een gemengde bijeenkomst toespreekt, kun je niet voorkomen dat er rijke, verzadigde mensen zitten te luisteren, maar je zou je niet tot hen moeten richten, maar tot de armen van geest die aanwezig mochten zijn. In de praktijk kun je je b.v. voorstellen dat er zo iemand zit en heel je toespraak als het ware tot diegene richten.

Moet je met mensen afzonderlijk spreken, dan moet je je niet zomaar tot hen wenden, maar hen eerst grondig opnemen en dan tegen diegenen spreken die er het armst uitzien. Het verschil is niet moeilijk te zien. Als je een gesprek met iemand begonnen bent, merk je immers al gauw hoe het ervoor staat. Als hij of zij arm van geest is, zet je het gesprek voort. En anders maak je er zo snel mogelijk een eind aan.

Dan komt het erop aan je vliegensvlug

terug te trekken net als een slak of een stekelvarken, om te voorkomen dat je je eraan bezondigt parels voor de zwijnen te werpen. Je hebt de rechte persoon niet gevonden. Rijken het evangelie brengen is even verkeerd als iemand dwingen om rekeningen te betalen, terwijl hij niets schuldig is. Door deze grondwet van het evangelie te volgen bespaar je jezelf heel wat nodeloze zorgen en word je ervoor bewaard veel van je kostbare levenstijd te verspillen. Bovendien bevrijdt deze wet ons van de zucht tot discussiëren, van twistzucht, eerzucht, praatzucht e.d. Discussiëren moet je nooit doen. Dat is overtreding van de grondwet.

Merk je dat je in dat schuitje bent terecht gekomen, dan is het zaak meteen tegen jezelf te zeggen: Inpakken en wegwezen, dit heeft geen zin. We moeten rentmeesters zijn over wat we hebben ontvangen. En dat leren we ook langzamerhand, mits we leergierig zijn.





november 1936

7. Zalig die treurenZalig die treuren, want zij zullen vertroost worden. In Matt. 5:4 wordt niet nader verklaard wat voor verdriet er bedoeld wordt, en zo is het vaak in de Schrift. Geestelijke dingen worden met geestelijke woorden weergegeven en moet ieder persoonlijk er een goed begrip van zien te krijgen. Dan is het zoals in Spr. 25:2: Het is Gods eer een zaak te verbergen, maar der koningen (onze) eer een zaak uit te vorsen.

In 2 Kor. 7:10 daarentegen wordt ons nauwkeurig uitgelegd welke droefheid heilbrengend is en welke niet. Verdriet ten gevolge van het kwaad is

droefheid der wereld, d.w.z. verdriet over alle mogelijke wereldse zaken, b.v. om geld, eten, kleren, huizen, akkers en weiden, je man of je vrouw, eer, mooi ingericht zijn enz. Verdriet omdat je hiervan iets mist of omdat je maar zo weinig hebt, en de zorg of je je leven lang wel genoeg zult krijgen - dat brengt de dood, d.w.z. het doodt ons geestelijk leven, het bederft onze levende hoop, onze vrede en blijdschap, onze kracht en overwinning, de broederliefde en al die andere heerlijke dingen.



Droefheid naar Gods wil daarentegen, verdriet omdat je maar zo weinig van God hebt, zo weinig kracht en deugden, omdat je te weinig dient en je leven geeft, te weinig volhardt, tekort schiet in wijsheid, de zaken verkeerd aanpakt, omdat je zo vaak terwijl je denkt goed te doen toch het kwade doet, en ga zo maar door - dat brengt inkeer tot heil: verlossing van alles waarover je treurt, en leidt tot alles waar je zo intens naar verlangt. Het is van belang altijd te treuren en te verlangen naar iets beters en naar meer. De Korintiërs waren rijk geworden en verzadigd, best tevreden over zichzelf. Willen wij, zoals Jakobus zegt, onze ellende beseffen, dan moeten wij, om met Paulus te spreken,

toezien op onszelf en op de leer. Dan ontdekken we dingen die niet kloppen.





december 1936

8. ZachtmoedigenZalig de zachtmoedigen, want zij zullen de aarde beërven. Matt. 5:5, 1 Petr. 3:3-5 en 2:18-19, Fil. 4:5. Zachtmoedigheid is stil en rustig zijn, accepteren wat er komt, je kunnen schikken in verdriet en ongerechtigheid, vertrouwend wachten op God die een rechtvaardig rechter en beloner is. Het is het tegendeel van heftigheid en onbesuisdheid, boosheid en drift, ongeduld en bezorgdheid; van ruziën, opspelen, staken en oproer maken; van advocaten op je naaste afsturen.

Je zou denken dat mensen die de meeste drukte maken om zoveel mogelijk van het aardse te krijgen, ook het meest zouden erven, maar het is precies andersom: De zachtmoedigen

zullen de aarde beërven. Zachtmoedigheid is nodig om Gods geboden te kunnen houden. Zij zullen alle dingen beërven, ook de hemel.

Zachtmoedigheid en onderdanigheid horen ook bij elkaar. De vrouw verliest er echt niets bij als ze onderdanig is, en een ander evenmin. Integendeel! Daardoor winnen we juist aarde en hemel.

Zachtmoedigheid houdt verband met het feit dat

de Here nabij is. Als de rechter van allen nabij is, wiens ogen zijn als een vuurvlam, dan treedt er ogenblikkelijk zachtmoedigheid in. Dan vindt alle geruzie, discussiezucht, oordeelzucht en eigenwijsheid een einde. Wij zijn geroepen om met Christus te sterven. Als de dood intreedt of aanstaande is, wordt doorgaans alles stil.

Zachtmoedigheid is

kostbaar in de ogen van God en in die van alle geestelijke, wijze, godvrezende mensen. We moeten zachtmoedigheid bewijzen als het gaat om onszelf, om eigen eer en voordeel, niet als we de waarheid van het evangelie moeten verdedigen of als we de lammeren en schapen moeten redden van de wolf. In de strijd moeten we vechten als een man.





januari 1937





9. Hongeren en dorsten naar de gerechtigheid


Zalig die hongeren en dorsten naar de gerechtigheid, want zij zullen verzadigd worden. Matt. 5:6, 1 Kor. 4:8.

Er wordt bedoeld: die ernaar hongeren en dorsten om zelf gerechtigheid te doen aan alle anderen, niet dat anderen gerechtigheid doen aan henzelf. Verlangen daarnaar is geen deugd, maar juist alleen maar eigenliefde, als tenminste de gerechtigheid eruit bestaat dat ik een hoger loon krijg of andere voordelen.

Maar ernaar verlangen om zelf alles aan anderen te doen wat goed en recht is, dat is uiteraard wel een deugd! Ieder die zo'n honger en dorst in z'n hart heeft,

zal verzadigd worden met gerechtigheid doen, d.w.z. hij zal genade en kracht ontvangen om al die gerechtigheid te doen die God hem zoal aanwijst. Heel zijn verlangen zal worden vervuld. De Korintiërs waren al verzadigd. Ze vonden zichzelf al rechtvaardig genoeg, hoewel ze nog maar onmondig in Christus waren. Het waren onmondige kinderen in het doen van gerechtigheid. Maar Paulus die volwassen was in het doen van gerechtigheid, en o.a. Timoteüs, Silvanus en Titus, die hongerden en dorstten nog steeds. Die

jaagden zelfs naar het doen van gerechtigheid. De Korintiërs waren ingenomen met zichzelf, al zeiden ze met hun mond iets heel anders. De kunst is nooit tevreden te zijn over jezelf, ook al heb je, net als Paulus, heel veel van God ontvangen.





januari 1937

10. BarmhartigenZalig de barmhartigen, want hun zal barmhartigheid geschieden. Matt. 5:7, Jak. 2:12-13. De wet der vrijheid, vrijwilligheid. 1 Tim. 5:10, Ps. 41:1,4, 1 Petr. 3:8-9.

Gerechtigheid en barmhartigheid horen bij elkaar, die vormen samen het geheel. Barmhartigheid is het goede dat we vrijwillig en van harte doen, na eerst gerechtigheid gedaan te hebben; het is het goede waaraan we niet contractmatig gebonden zijn, het goede dat onze naaste eigenlijk niet heeft verdiend, waarvoor hij niet heeft gewerkt en waarop hij geen recht heeft.

Als b.v. een arme arbeider volgens contract 60 kr. per week moet krijgen en de werkgever zelf financiële reserves heeft en hem in de liefde van Christus 80 kr. geeft omdat hij arm is, dan zijn er 60 kr. uitbetaald in gerechtigheid en 20 kr. gegeven uit barmhartigheid. Dat is dan een stukje christendom.

Als wij in alle opzichten gerechtigheid betoond hebben, zijn we daarmee nog niet vrij. Nee, dan is het zaak met dezelfde ijver barmhartigheid te bewijzen, om te zien naar elkaar en naar ieder die dat wenst, zorg te dragen voor zieken, armen en geringen en voor allerlei zondaars.

Het is wel vrijwillig, naar de wet der vrijheid, maar absoluut niet in die zin dat het even goed gaat als je nu meer of juist minder barmhartig bent. Nee, onbarmhartig zal het oordeel zijn over hem die geen barmhartigheid bewezen heeft! Met dezelfde maat waarmee wij meten, zal ons weder gemeten worden. Daar zal God voor zorgen. Zijn wij jegens elkaar weinig barmhartig, dan zal God ook weinig barmhartig zijn jegens ons.

Het is dus in de hoogste mate de moeite waard je toe te leggen op barmhartigheid. Wie wijs is, is wijs tot nut van zichzelf. Wie barmhartig is, is dat tot nut van zichzelf.





februari 1937

11. Reinen van hartZalig de reinen van hart, want zij zullen God zien. Matt. 5:8, Hand. 5:8-9.

Een rein hart. Reiniging van de zonde. Als we een rein hart zoeken en ons hart rein bewaren, krijgen we bovendien al het goede wat er verder is.

We kunnen de reiniging indelen in drieën:

1. Vergeving van zonden, het lichaam gewassen met zuiver water, Hebr. 10:22, reiniging van alle zonde die je hebt bedreven, 1 Joh. 1:9, reiniging van elke zonde die het lichaam uitkomt, 1 Kor. 6:18. Dit is volgens het specifieke inzicht van Johannes de reiniging door het water, het licht gekleurde vocht in het bloed dat uit Jezus' zijde kwam. Joh. 19:34 en 1 Joh. 5:6-8.

2. Reiniging van alle bewuste zonde die in ons woont, gekruisigd zijn met Christus, overwinning van de zonde, Rom. 6:6 en 8:37, 2 Kor. 2:14, 1 Joh. 2:1,14 en 3:6-10, zodat je een volmaakt rein geweten krijgt, Hebr. 9:10, trouw in alles zodat je niet iets doet waarvan je bij voorbaat weet dat het tegen God ingaat. Dit is volgens het specifieke inzicht van Johannes de reiniging door het bloed, het rood gekleurde deel van het bloed dat uit Jezus' zijde kwam.

Tengevolge van deze reiniging hebben we, in bijbelse zin,

een rein hart. 3. Over deze reiniging wordt gesproken in 1 Joh. 1:7. Dit is dus een reiniging die plaatsvindt bij mensen die een rein hart hebben en in het licht wandelen gelijk God in het licht is.

Je hart is namelijk, in weerwil van een overwinningsleven, niet absoluut rein, maar het is rein naar je geweten, d.w.z. naar het licht dat je op dat moment persoonlijk hebt.

Wandelen we in het licht, dan krijgen we nieuw licht. En het nieuwe licht des levens openbaart telkens weer nieuwe zonde die in ons woont, waarvan we verder gereinigd worden door geloof aan het delen in de dood van Christus. Dit is heiligmaking.

Willen we voortdurend wandelen met een rein hart, dan moeten we voortdurend nieuw licht krijgen. Het geweten bevat bij een ieder alle licht dat hij of zij op dat moment heeft. Dat varieert dus in hoge mate bij de verschillende mensen. Reinen van hart zijn dus ook uiterst verschillend.

Wat rein is voor iemand met minder licht zou onrein kunnen zijn voor iemand met meer licht. We kunnen elkaar niet zonder meer beoordelen, maar moeten elkaars geweten respecteren.





augustus 1937

12. Vredestichters Zalig de vredestichters, want zij zullen kinderen Gods genoemd worden. Matt. 5:9, Rom. 12:18-19, Hebr. 12:14, 1 Kor. 6:1-7.

Abraham zei tegen Lot: Scheid u toch van mij af; hetzij naar links, dan ga ik rechts. Matt. 5:38-41, 2 Tim. 2:22. Wie vredestichter

is, jaagt naar vrede met alle mensen. Hij doet zijn uiterste best om de vrede te bewaren. Waar het aardse zaken betreft, geld, eer, welzijn, is het altijd mogelijk vrede te houden met alle mensen: door onrecht te lijden en schade te kunnen verdragen. 1 Kor. 6:1-7. Als iemand die recht meent te hebben op uw hemd, ook uw mantel krijgt, dan komt er vrede.

Op geestelijk gebied is het mogelijk vrede te houden met allen die de Here aanroepen uit een rein hart. Maar je kunt niet altijd vrede houden met andere gelovigen. Wil iemand mij betrekken in leugen, ongerechtigheid, onbarmhartigheid e.d., dan kan ik met hem geen vrede houden. Ik moet ook geen vrede houden als er ongeloof wordt gepredikt of als er mensen worden misleid.

We moeten vechten voor de eer van God, de waarheden van het evangelie en iemands eeuwig heil. Waar het mijzelf als mens raakt, kan ik en moet ik vrede houden. Maar waar het de eer van God raakt, de waarheden van het evangelie en iemands eeuwig wel en wee, dan moet het mij onmogelijk te zijn de vrede te bewaren.

Een oudere houdt ook vrede met iemand die jonger is door niet voortdurend zijn meerdere licht te laten schijnen op diens woorden en daden. Dat zou wel eens meer kunnen zijn dan hij kan verdragen, waardoor ook op die manier vredebreuk, prikkeling tot boosheid zou kunnen ontstaan. Onvolkomenheden moeten we voor het merendeel door de vingers zien en slechts af en toe bespreken, na rijp

beraad.





september 1937





13. Vervolgden om der gerechtigheid wil


Zalig de vervolgden om der gerechtigheid wil, want hunner is het koninkrijk der hemelen. Matt. 5:10, 2 Tim. 3:12, Spr. 25:26.

Willen we gerechtigheid in acht nemen in een wereld waarin bijna iedereen onrechtvaardig is, dan worden we onvermijdelijk gehaat en vervolgd.

Als b.v. verschillende mannen hetzelfde werk hebben en hetzelfde verdienen, en de ene is rechtvaardig en geeft bij z'n belastingaangifte alles op wat hij verdient, terwijl de anderen minder hebben opgegeven, dan zal die eerlijke man door de anderen gehaat en vervolgd worden, omdat hij hun ongerechtigheid heeft verraden

. Dat je graag rechtvaardig wilt zijn, liever rechtvaardig wilt zijn dan onrechtvaardig, dat brengt je niet verder. Je moet gerechtigheid

doorvoeren tegen elke prijs, al zou het je grote financiële verliezen kosten, je baan, een echtscheiding, eventueel zelfs je leven. Pas dan is het koninkrijk der hemelen van jou, omdat je pas dan rechtvaardig bent, en pas dan ben je 100%

zalig! De vrucht, de uitwerking der gerechtigheid zal vrede zijn, blijdschap, rust en veiligheid. Verzoekingen tot ongerechtigheid komen meestal via mensen. Zij stellen iets voor wat niet rechtvaardig is en komen met verontschuldigingen. Ze zeggen b.v.: Zo nauw steekt het niet, er is niemand die er wat van zegt, een klein beetje maar, alleen deze ene keer, zo dom kun je toch niet zijn, je moet ook rekening houden met ons, je snapt toch wel dat je 't zó niet kunt opvatten enz.

Dan is het zaak onwankelbaar vast te staan in je edele ijver! Als je dan toegeeft, ben je als een troebele fontein en een verontreinigde bron. Het is zoals Jesaja zegt: De edele bedenkt wat edel is en hij staat voor wat edel is. Jes. 32:8. Het is de moeite waard om in deze wereld alles te verliezen en alles te moeten verdragen, om de hemel te winnen. Zaligheid is dan een vanzelfsprekendheid, omdat je dan zo'n intens goed geweten hebt.





oktober 1937





14. Zalig zijt gij, wanneer men u smaadt



Zalig zijt gij, wanneer men u smaadt en vervolgt en liegende allerlei kwaad van u spreekt om mijnentwil. Verblijdt u en verheugt u, want uw loon is groot in de hemelen; want alzo hebben zij de profeten vóór u vervolgd. Matt. 5:11-12, Luc. 6:22-23,26, 1 Petr. 2:7, Spr. 18:24, Rom. 8:17-18.

Als het is voor zijn naam, omwille van de Mensenzoon, om waarheid, gerechtigheid en trouw, dat men ons smaadt, bespot, haat en vervolgt, in

dat geval wij zalig. zijnAls wij het Woord geloven, weten we dat ons loon hiervoor

is. Dat zijn dus zuivere netto-inkomsten! En als die toenemen, heeft men daar gewoonlijk geen verdriet over. grootBovendien, al berokkenen

goddeloze mensen ons nog zoveel smaad, we krijgen er evenveel eer voor. Want de ware eer wordt niet toegekend door goddeloze of onverstandige mensen, maar door God. En dat doet Hij in overeenstemming met 1 Petr. 2:7: U die gelooft komt de eer toe. De mensen zijn dwars. Als ze ons bespotten, aan wie in werkelijkheid de eer toekomt, zetten ze de zaak op z'n kop. Ze zouden zich eerder moeten schamen, omdat ze zelf jammerlijke stakkers zijn, een stelletje lafaards die het niet durven, niet klaarspelen en er niet toe kunnen komen te doen wat ze zouden moeten doen, zoals ze zelf maar al te goed weten.

Wij daarentegen doen de wil van God wel. En daarom komt ons in alle eeuwigheid de eer toe en krijgen we die ook, dus wij zijn om deze gegronde redenen zalig, zoals het Woord zegt.

De smaad en spot van onze tegenstanders verhoogt ons loon en daarmee onze zaligheid, zodat we gerust kunnen doen wat het Woord zegt en

opspringen van vreugde. Eer en roem ontvangen van goddelozen, van leugenaars, is een dubieuze eer en een twijfelachtig genoegen. Vriendschap met hen is niet erg prijzenswaardig. Maar uit de aard der zaak moet het juist wel een eer zijn om een vijand van hen te zijn. Daarom geliefde, ware broeder, doe zoals Gods Woord zegt: Drink uit de beek en hef uw hoofd op!





november 1937

15. Het zout der aardeGij zijt het zout der aarde. Indien nu het zout zijn kracht verliest, waarmee zal het gezouten worden? Het deugt nergens meer toe dan om weggeworpen en door de mensen vertreden te worden. Matt. 5:13.

Als we alles prijsgeven, tot de uiterste consequenties, in elk opzicht, Luc. 14:33-34, als we altijd eerst het koninkrijk Gods zoeken en verder niets, Matt. 6:33, dan zullen Gods alziende ogen dit opmerken en Hij zal ons krachtig bijstaan. 2 Kron. 16:9.

Dan zijn we werkelijk discipelen van Jezus geworden, en uitsluitend tegen hen zei Hij:

Gij zijt het zout der aarde. Het sleutelwoord voor de geestelijke betekenis van het woord

is: zout. De christenheid in het algemeen is bij lange na niet het zout der aarde, jammer genoegalles. Men heeft niet van harte offers gebracht, op welk gebied ook. Waar het op kracht aankomt, geeft men toe ter wille van geld of eer, voor comfort of gemak en ter wille van het andere geslacht. Willen we het zout der aarde zijn, dan wordt er geen toegeven geduld. Dan moeten we in alle beproevingen en wisselvalligheden vast staan. Dan kunnen alle mensen onder alle omstandigheden doen en zeggen wat ze willen; wij geven niet toe, koste wat het kost.

Op zo'n manier hebben wij het werkelijk goed. Dan zijn we het zout der aarde. Zolang er zulke mensen zijn, vergaat de wereld niet. Denk aan Abraham en de vijf rechtvaardigen. Maar als Jezus hen komt halen voor de heerlijkheid die hun bereid is, wee dan al diegenen die achterblijven! Dan is het zout weg, en daarmee treedt het bederf in.





december 1937

16. Het licht der wereldGij zijt het licht der wereld. Een stad die op een berg ligt, kan niet verborgen blijven. Ook steekt men geen lamp aan en zet haar onder de korenmaat, maar op de standaard, en zij schijnt voor allen die in het huis zijn. Laat zo uw licht schijnen voor de mensen, opdat zij uw goede werken zien en uw Vader, die in de hemelen is, verheerlijken. Matt. 5:14-16, Micha 6:8, 2 Petr. 1:5: deugd

bewijzen. 1De discipelen van Jezus Christus zijn zo typisch het licht der wereld, dat ze te vergelijken zijn met een stad die op de top van een berg ligt, zodat die 's avonds de hele horizon rondom verlicht.

Het is hun leven, dat in het duister van deze wereld zo'n licht geeft. Wat ervoor nodig is om zo te kunnen schijnen in deze slechte, ongelovige, zelfverzekerde wereld, is niet maar een kleinigheid. Ook aanhangers van heidense religies kunnen heel wat presteren, meer dan de meeste doorsnee 'christenen'.

Om zo te kunnen schijnen dat ongelovigen worden overtuigd, moeten we een weg gaan in een precies omgekeerde richting als de mensen gewoonlijk gaan. Een weg om graag de ander te dienen i.p.v. zelf gediend te willen worden, liever te geven dan te ontvangen, bij het betalen van een rekening blij te zijn i.p.v. te klagen, een weg van hoog naar laag i.p.v. omgekeerd, bijvoorbeeld van rijkdom naar armoede.

Bij ongelovigen leeft de gedachte dat de een niet beter is dan de ander, dat christenen niet beter zijn dan wereldse mensen, dat het veel gepraat is maar weinig wol, m.a.w. dat er in het christendom geen echte kracht ligt. Daarom is het onze taak dit ten sterkste te weerleggen!

Alles heeft twee kanten, zoals Jezus Sirach zegt.

De ene hand mag niet weten wat de andere doet: we moeten onze goede daden niet voor ons laten uitbazuinen, maar die liever verborgen houden. Intussen moeten we ons met alle ijver erop toeleggen deugd te

bewijzen, zodat de mensen in wijde omtrek onze goede werken kunnen zien en daardoor overtuigd kunnen worden van de enorme kracht van het christendom, die ons ertoe in staat stelt tegen de stroom in te gaan. We zullen onze goede daden verbergen om zo weinig mogelijk eer van mensen te krijgen, en ze intussen op de kandelaar zetten zodat de horizon rondom verlicht wordt, niet om eer van mensen te krijgen, maar om een dringend noodzakelijk werk te verrichten: godsdienstige en niet godsdienstige mensen overtuigen van de geweldige herscheppende kracht van het christendom.



* * *



1 Noorse bijbelvertaling: leg u dan met alle ijver erop toe om in uw geloof deugd te bewijzen, en in de deugd kennis





februari 1938





17. Niet om de wet te ontbinden, naar om te vervullen


Meen niet dat ik gekomen ben om de wet of de profeten te ontbinden; ik ben niet gekomen om te ontbinden, maar om te vervullen  Matt. 5:17-19, Hebr. 10:1, Rom. 10:4 en 8:4, Hebr. 8:10, Rom. 8:2 en 7:12.

In het algemeen denken de christenen dat Jezus gekomen is om de wet op te heffen. Maar Hij zegt zelf: Meen niet dat ik gekomen ben om de wet te ontbinden, maar om te vervullen.

Bij oppervlakkige beschouwing schijnt Rom. 10:4 (Christus is het einde der wet) deze grove misvatting te bevestigen. Maar Matt. 5:31-44 zegt ons met alle gewenste duidelijkheid, hoe Hij het einde der wet is geworden, namelijk doordat de wetten van het oude verbond - die maar een schaduw waren van de volmaakte wet - te zwak waren en nu in en door Christus zijn opgeheven,

om uitsluitend te worden door een vele malen strengere en meer volmaakte wet!vervangenDe wet is vervangen door Christus zelf of m.a.w. door de gehele goddelijke volheid, Kol. 2:9-10, ofwel door de wet van de Geest des levens, Rom. 8:2. Deze volmaakte wetten, die van het nieuwe verbond, worden in onze harten en in ons verstand geschreven. Hebr. 8:10. Er worden steeds meer wetten in ons hart geschreven, naar gelang van onze trouw.

Dit is de kern, het brandpunt in het christendom.

Wetteloosheid betekent verderf en invloed van de satan. De antichrist, de tegenchristus, wordt dan ook terecht Gehoorzaamheid aan een wet is het christendom zelf. genoemd. 2 Tess. 2. In die mate waarinde wetteloze we houden van wetten en geboden, zijn we edel, godvrezend en God welgevallig. Als je niet van wetten en geboden houdt, ben je in je hart goddeloos, ondanks een schijn van godsvrucht en al spreek je met nog zoveel mooie woorden over Jezus. Christus is gekomen met de volmaakte wetten van het koninkrijk Gods en tegelijk met alle genade en met kracht in overvloed voor alle oprechte mensen, zodat die ze met vreugde kunnen houden, wat immers hun grootste verlangen is.

Het gehele gebied is in te delen in drieën:



. Niet willen. 1. Wetteloosheid

Wel willen, maar niet kunnen. 2. Overtreding van een wet.

Door Gods genade3. Gehoorzaamheid aan de wet. ertoe gekomen zijn om te willen en te kunnen. Fil. 2:13.





maart 1938

18. Meer dan die der FarizeeënIk zeg u: Indien uw gerechtigheid niet overvloedig is, meer dan die der schriftgeleerden en Farizeeën, zult gij het koninkrijk der hemelen voorzeker niet binnengaan. Matt. 5:20 en 23:23, Rom. 4:3-6, 2 Tim. 2:19 en 22, 1 Joh. 2:29, Mal. 3:7 e.v.

1. Israël, het volk van God, knoeide in de tijd van Maleachi met de tienden, precies zoals men tegenwoordig doorgaans knoeit met de belastingaangifte. Het waren onrechtvaardige mensen ofwel oplichters

. 2. De Farizeeërs letten nauwkeurig op het geven van de tienden en op andere zaken van de wet, die van

weinig gewicht waren. In zoverre waren ze rechtvaardig. Ze stelden daar hun eer in. Maar, zegt Jezus, het gewichtigste van de wet hebt gij verwaarloosd: recht, barmhartigheid en trouw. 3. De gerechtigheid die nodig is om het koninkrijk van God binnen te gaan houdt in dat wij in acht nemen wat in Gods wet van gewicht is, dat wij leven naar de wetten van het nieuwe verbond, die veel en veel strenger, ofwel zuiverder zijn dan die van het oude verbond.

Geloven dat de gerechtigheid die ons op grond van de verzoening wordt

toegerekend voldoende is om het koninkrijk Gods te kunnen binnengaan, is een grove misvatting. We hebben een door Gods genade bewerkte persoonlijke gerechtigheid nodig, die de gerechtigheid van de Farizeeën verre te boven gaat. Tienden geven was heel makkelijk. Als je dat gedaan had, hield je nog 9/10 over en daarmee kon je voor jezelf leven en jezelf naar hartelust verwennen. Moeilijker, d.w.z. beter is het als je barmhartigheid wilt bewijzen. Dat legt

gewicht in de schaal! Dan gaat het namelijk als volgt. Als je voor de ene barmhartig bent geweest, staat er alweer een ander voor de deur die even ellendig is en barmhartigheid nodig heeft. En als je van die tweede af bent, is alles nog even erg, want dan is nummer drie aan de beurt, misschien nog armer en zieker en miserabeler dan de vorigen enz. Met barmhartig zijn kom je nooit klaar. Met geld geven ben je klaar als je blut bent.

Je laten dopen, lezen, bidden, zingen en met de muziek meespelen, zieken bezoeken, je schulden betalen, iets in de collecte doen e.d., dat gaat allemaal makkelijk. Dat kun je allemaal wel doen zonder een gerechtigheid die meer is dan die van de Farizeeën. Maar liefhebben en dienen, je leven geven, het inzetten voor je broeders, alles geven wat je hebt op elk gebied, dat legt

veel gewicht in de schaal. Het eerste is vergelijkbaar met een onsje, het andere met een heel kilo. Farizeeën zijn niet alleen maar een stel slechte mannen die in de tijd van Jezus leefden, maar het zijn alle mensen die er liever makkelijk van afkomen, die de voorkeur geven aan één ons. Het zijn van die mensen die absoluut geen mugje in hun soep of drinkwater kunnen verdragen, want die konden ze wel eens in hun keel krijgen en eraan doodgaan, maar twee of drie kamelen in hun keel geeft niet, die slikken ze gewoon door. Godsvrucht geeft iemand wijsheid, maar egoďsme maakt dom.

Een voorbeeld. Matt. 19:5-10. Als de zaak zó staat dat er geen mogelijkheid is je vrouw/man weer kwijt te raken als zij/hij erg onredelijk en lastig wordt, m.a.w. als het te zwaar wordt, dan is het wel heel bedenkelijk om te trouwen. Dus zelfs de discipelen waren van nature Farizeeën, d.w.z. ze hadden de gezindheid van een Farizeeër: ze wilden er makkelijk van afkomen.

Maar aangezien zij begrepen dat er genade en kracht beschikbaar is om wat zwaar is aan te kunnen, en dat het voor hun eeuwig heil is, hebben zij zich van die gezindheid bekeerd. Dat hebben wij ook gedaan, of moeten we nog doen.





november 1938

19. De toorn van een manGij hebt gehoord dat tot de ouden gezegd is: Gij zult niet doodslaan, en: Wie doodslag pleegt, zal vervallen aan het gerecht. Maar ik zeg u: Een ieder die in toorn leeft tegen zijn broeder, zal vervallen aan het gerecht. Wie tot zijn broeder zegt: Leeghoofd, zal vervallen aan de Hoge Raad, en wie zegt: Dwaas, zal vervallen aan het hellevuur. Matt. 5:21-22.

Het kolossale verschil tussen de wetten van het oude en van het nieuwe testament: Vroeger verviel men aan het gerecht als men iemand doodsloeg. Nu, in de tijd van de genade, zijn we in de verste verte niet vrijgekomen van de geboden, in die zin zelfs dat je aan het gerecht vervalt, als je in toorn leeft tegen je broeder

. Vers 22 omvat 3 gradaties van

de toorn van een man die geen gerechtigheid voor God voortbrengt, Jak. 1:20: 1. toorn zonder scheldwoorden

2. toorn met gewone scheldwoorden (sufferd!)

3. toorn met krachtige scheldwoorden (idioot!)

Als we de ernst hiervan werkelijk willen inzien, hoeven we alleen maar op te merken dat de 1e gradatie van toorn in het nieuwe testament op één lijn staat met doodslag in het oude.

De toorn van een man houdt alle toorn in die om eigenbelang gaat. Die is altijd strafwaardig.

Toorn van God, die ook in ons kan leven, is heilige toorn en niet strafwaardig. Dat is geen toorn die komt doordat mij onrecht is aangedaan of zoiets, maar die ik heilzaam acht voor de opvoeding van anderen, b.v. van ouders tegenover kinderen, leraren tegenover leerlingen, meerderen tegenover ondergeschikten.





november 1938





20. Verzoen u met uw broeder


Wanneer gij dan uw gave brengt naar het altaar en u daar herinnert dat uw broeder iets tegen u heeft, laat uw gave daar, vóór het altaar, en ga eerst heen, verzoen u met uw broeder en kom en offer daarna uw gave. Wees vriendelijk jegens uw tegenpartij, tijdig, terwijl gij nog met hem onderweg zijt, opdat uw tegenpartij u niet aan de rechter overlevere en de rechter aan zijn dienaar en gij in de gevangenis wordt geworpen. Voorwaar, ik zeg u: gij zult daar voorzeker niet uitkomen voordat gij de laatste penning hebt betaald. Matt. 5:23-26.

We merken meteen dat dit gebod naar menselijke begrippen de omgekeerde wereld is. Als ik niet iets tegen mijn broeder heb, maar hij wel tegen mij, dan zou je toch denken dat hij in de eerste plaats naar mij toe moest komen om zich met mij te verzoenen.

Waarom moet ik juist naar hem toe? Omdat hij het niet kan opbrengen. Wanneer, denkt u, zal hij komen? Nooit! Daarom vraagt God, die wijs en verstandig is, niet van de beledigde partij zich te verzoenen. Dat zou geen zin

hebben. Uit de beide laatste verzen blijkt: zelfs als u het zich niet bewust was de beledigde partij (degene die aanstoot heeft genomen, die iets tegen u heeft) iets schuldig te zijn, zou het toch wel kunnen gebeuren dat u tijdens het gesprek met hem zou inzien dat u hem wel iets schuldig bent, al is het maar een habbekrats. Daarom kunt u ook wat betreft uw eigen aandeel in de zaak wel naar uw tegenstander moeten.

Er zijn beslist talloze onopgeloste zaken onder de gelovigen, en dat zijn zeker oorzaken van grote schade.

De reikwijdte van dit enigszins veronachtzaamde gebod is bijzonder groot. Ik vraag me af of er geen ongedacht grote dingen tot stand gebracht konden worden als men zich ertoe zette dit gebod na te leven.





november 1938

21. OntuchtGij hebt gehoord dat er gezegd is: Gij zult niet echtbreken. Maar ik zeg u: Een ieder die een vrouw aanziet om haar te begeren, heeft in zijn hart reeds echtbreuk met haar gepleegd. Indien dan uw rechteroog u tot zonde zou verleiden, ruk het uit en werp het van u, want het is beter voor u dat één uwer leden verloren ga en niet uw gehele lichaam in de hel geworpen worde. En indien uw rechterhand u tot zonde zou verleiden, houw haar af en werp haar van u; want het is beter voor u dat één uwer leden verloren ga en niet uw gehele lichaam ter helle vare. Er is ook gezegd: Al wie zijn vrouw wegzendt, moet haar een scheidbrief geven. Maar ik zeg u: Een ieder die zijn vrouw wegzendt om een andere reden dan ontucht, maakt dat er echtbreuk met haar gepleegd wordt; en al wie een weggezondene trouwt, pleegt echtbreuk. Matt. 5:27-32.

De geboden van het nieuwe testament aangaande zedigheid en ontucht zijn, evenals alle andere nieuwtestamentische geboden, geweldig streng, precies verstrekkend genoeg, gedetailleerd

en volledig. Het is geweldig moeilijk ze te houden, maar ook geweldig licht. Ongeloof maakt het zo moeilijk, zelfs onmogelijk. Door geloof zijn ze makkelijk te houden. Zijn geboden zijn niet zwaar. 1 Joh. 5. Als je deze wetten probeert te onderhouden en tegelijk denkt dat het niet lukt, dan is die hele poging een doodgeboren kind. Dat is het geheim.

Met ontucht is het net als met dronkenschap. Men wil er maar een beetje van proeven, één glaasje maar, en dan nog maar eentje, maar zo iemand wil natuurlijk niet dronken worden. Bij ieder glaasje dat hij 'alleen nog' wil, neemt zijn weerstandskracht en beoordelingsvermogen af en tenslotte belandt hij onder de tafel. Zo is het met ontucht ook.

Iemand wil 'alleen maar' een beetje kijken en wat fantaseren en dan nog een beetje, en dan wil hij 'alleen maar' een kneepje geven, en dan 'alleen maar' een zoen en dan 'alleen maar' in alle onschuld een arm om haar heen, en 'alleen maar' nog een keertje maar dan niet helemaal zo onschuldig als de eerste keer, en tenslotte eindigt hij in grove ontucht.

Hoe is hij dronken geworden? Doordat hij 'alleen maar' wilde proeven. En hoe is hij in ontucht gevallen? Doordat hij 'alleen maar' wat wilde genieten door kijken en fantaseren. Zou iemand dronken kunnen worden door nooit te proeven? Nee, natuurlijk niet! Kan iemand in ontucht vallen, als hij nooit van onzedelijke gedachten en blikken geniet en nooit te dichtbij het andere geslacht komt? Nee, natuurlijk niet!

De huidige wetenschap en 'beschaving', ja, heel de tijdgeest, tracht duidelijk te maken dat onzedelijkheid en ontucht geoorloofd is en onvermijdelijk, en daarmee dus ook dat Gods geboden onmogelijk zijn en dom. Jammer genoeg zijn de meeste christenen door de tijdgeest beďnvloed of zelfs overwonnen.

Laten wij daarentegen Gods geboden rein en onberispelijk bewaren, in leer en leven, en er geen tittel of jota van laten vallen. God is wijs! God is goed! God is volmaakt! Al zijn geboden kunnen we door zijn genade en kracht volkomen houden. Ze kunnen niet verjaren en zijn niet te verbeteren.

Zijn geboden zijn in alle opzichten licht, heerlijk, gezond, weldadig, voordelig, verrijkend, bevrijdend, verkwikkend, leerzaam,

versterkend, zegenrijk, lieflijk en goed. Ieder die ze houdt, heeft het daardoor intens goed. Zo spreekt de kracht van de godsvrucht, niet de schijn ervan. Het zijn geweldig ernstige woorden die Jezus toepast op jezelf rein bewaren: je oog uitrukken en je hand afhakken. Dat vat men bijna altijd te licht op, haast als een grapje. Neemt iemand dit ernstig, dan zal hij er onuitsprekelijk groot profijt van hebben.

Scheiding om reden van overspel is geoorloofd, maar niet geboden. Het is niet toegestaan, als je je partner van ontrouw verdenkt. Wel als die bewezen is, als hij of zij het toegeeft of als er twee of drie getuigen zijn.

Maar is iemand gescheiden, dan is het hem of haar, ook al is het de onschuldige partij, nooit toegestaan te hertrouwen zolang de andere partij nog leeft. Dan moet de onschuldige partij met en voor de schuldige lijden, namelijk door ongetrouwd te blijven. Net zoals een man lijdt onder de praatzucht van zijn vrouw, of doordat ze een gat in de hand heeft, of wanneer zij vaak en langdurig ziek is, of zoals een arme zich moet schikken in de pijn en moeite die zijn armoede met zich meebrengt, of zoals iemand die niet zo begaafd is dat z'n leven lang moet accepteren, of zoals heel wat ouder wordende meisjes zich moeten schikken in hun lot: doorleven tot de dag van hun dood zonder ooit een man te hebben gehad.

Is dat niet onrechtvaardig? Ja, als God onrechtvaardig is, anders niet! God is rechtvaardig. Ere zij zijn heilige naam! Het is de mens die goddeloos is, door en door. Maar er is ook gelegenheid om je te bekeren, door en door.

Was je voor je bekering of voordat je dit gebod ten volle begreep, al getrouwd met iemand die gescheiden is - of ben je zelf gescheiden en hertrouwd - en de eerste partner leeft nog, dan is de situatie wel uiterst smartelijk. Maar in al die gevallen is er voldoende genade om je volledig te kunnen richten naar Gods geboden.

Dan moet je buigen voor de feiten, en die zijn kort en goed dat degene met wie je nu samenleeft niet je wettige huwelijkspartner is. Daarom mag je niet met hem of haar samenleven. Het beste en het enig juiste wat je kunt doen is beslist: de schande en narigheid en alle bijkomende misčre op je te nemen door de situatie in orde te brengen, zodat je ofwel - indien mogelijk - opnieuw begint met je wettige man of vrouw, ofwel ongetrouwd blijft zolang de van jou gescheiden partner leeft.

Laten we geloven in God en zijn geboden houden. Alle kracht staat ons ter beschikking. En hoe onmogelijk het er ook uitziet, God bestuurt alles zo dat het voor ons het beste is.





januari 1939





22. In het geheel niet zweren


Wederom hebt gij gehoord dat tot de ouden gezegd is: Gij zult uw eed niet breken, doch aan de Here uw eden gestand doen. Maar ik zeg u, in het geheel niet te zweren: bij de hemel niet, omdat hij de troon van God is; bij de aarde niet, omdat zij de voetbank zijner voeten is; bij Jeruzalem niet, omdat het de stad van de grote Koning is; ook bij uw hoofd zult gij niet zweren, omdat gij niet één haar wit kunt maken of zwart. Laat het ja dat gij zegt, ja zijn, en het neen neen; wat daar bovenuit gaat, is uit den boze. Matt. 5:33-37. Jak. 5:12, 2 Kor. 1:17-18, Openb. 14:5.

Een ander voorbeeld van het kolossale verschil tussen het oude en het nieuwe verbond. Het oude verbond was wel zwak, maar sterk genoeg om de mensen ervan te overtuigen dat ze slecht waren. Het nieuwe verbond is nog veel en veel strenger, maar biedt daarbij een dienovereenkomstige kracht om het te houden.

Het oudtestamentische gebod hield in dat men geen valse eed mocht zweren. Als iemand een eed zwoer, moest hij ervoor zorgen dat het absoluut waar was wat hij zei en dat hij woord hield.

Maar de nieuwtestamentische wet houdt in dat we helemaal

moeten zweren, bij de hemel niet (ik weet het bij God niet!), bij de aarde niet, bij ons hoofd niet (ik verwed er m'n kop onder) en niet bij iets anders (m'n hand erop, ik zweer het). Ja, de volmaakte wet van het nieuwe verbond is zo streng dat ons spreken moet zijn: ja, ja, of nee, nee.niet D.w.z. dat ons ja ook ja moet zijn en ons nee nee, zoals Jakobus het uitdrukt. Alles wat je daaraan toevoegt om te betuigen dat het nu echt

waar is wat je zei, is uit den boze. Het bewijst eigenlijk dat we doorgaans liegen en onbetrouwbaar zijn. Het is de bedoeling dat wij bekend staan als mensen bij wie ja ja is en nee nee, zo hoog en heilig en eervol is onze hemelse roeping. Als u ja gezegd hebt, weet iedereen dat het zo is. Dat hoort bij het licht der wereld, en wij zijn ertoe geroepen dat te worden en te blijven. Heerlijke, eervolle roeping!





januari 1939





23. Kwaad met goed vergelden


Gij hebt gehoord dat er gezegd is: Oog om oog en tand om tand. Maar ik zeg u, de boze niet te weerstaan, doch wie u een slag geeft op de rechterwang, keer hem ook de andere toe; en wil iemand met u rechten en uw hemd nemen, laat hem ook uw mantel; en zal iemand u voor één mijl pressen, ga er twee met hem. Matt. 5:38-41. Ex. 21:23-24.

Alweer het enorme verschil tussen het oude en het nieuwe verbond. Eerst vergold men in naam der gerechtigheid een klap met een klap: oog om oog en tand om tand. Nu daarentegen mogen we met geen enkele klap vergelden, maar als iemand ons een slag heeft gegeven op de ene wang, moeten we hem ook de andere toekeren en ook daar een slag incasseren. Dat moeten we doen, als de ander boos op ons is en denkt dat we die klap hebben verdiend.

Dit moet niet slaafs gebeuren, zonder inzicht of zonder bedoeling. Ik moet Christus vertegenwoordigen, niet terugdeinzen voor lijden, bewijzen dat het mogelijk is kwaad met goed te vergelden en volledige overwinning te hebben over mezelf en over mijn slechte neigingen. Daarmee leggen we een geweldig getuigenis af van overwinning en van het feit dat God geweldige dingen met een mens kan doen.

Degene die geslagen heeft, zal vertrouwen in mij krijgen. Waarschijnlijk zal ik hem winnen. Ik heb vurige kolen op zijn hoofd gehoopt, wat hij nooit zal kunnen vergeten. Ik heb Gods naam geëerd en dat zal hij z'n leven lang aan anderen vertellen. Het kan ongedacht grote gevolgen hebben.

Dit is een uitvloeisel van de kern van het christendom: in plaats van aan mijzelf te denken dacht ik aan het behoud van die ander en aan de eer van Gods naam. Ik heb mij gedragen zoals een hemelburger past die ver verheven is boven het gedoe van deze wereld. Ik heb mijn rijkdom aan goedheid en heerlijkheid getoond, en er staat mij zoveel vreugde te wachten dat het voor mij geen rol speelt of ik hier op aarde wat meer of minder te lijden heb.

Wil iemand een kwestie met mij uitvechten en mijn hemd nemen omdat hij er recht op meent te hebben, dan zal ik, die zo onnoemelijk rijk ben in God, met zo'n aardse futiliteit niet pietluttig zijn en, als een waardig vertegenwoordiger van Christus, met alle plezier ook mijn mantel aan hem geven.

We moeten de geest hiervan te pakken hebben. Die houdt twee dingen in:

1. Wij hebben alles en zullen ook altijd alles krijgen wat we hier op aarde nodig hebben, en daarom hoeven we nooit op ons recht te staan. Wij zijn het licht der wereld, doordat wij volop het bewijs leveren van de kracht van het evangelie om ons 100% overwinning over onszelf, over onze zelfverzekerdheid te geven. We hoeven niet gelijkvormig aan de wereld te worden, die boordevol zit met zelfverzekerdheid.

2. Daarnaast moeten wij erop letten dat niemand met de listigheid van de slang uit deze verzen winst kan slaan.

In dat geval zouden zij aanleiding krijgen om met de grote en heilige naam, die wij juist door naleving van de bergrede wilden eren, te spotten! Als ze ons door misbruik van de bergrede voor de gek konden houden, zouden ze achteraf schaterlachend tegen hun kameraden zeggen dat ze ons flink hadden beetgenomen. We moeten ervoor zorgen dat onze goedheid niet bespottelijk wordt. Rom. 14:16. Tegen dat soort mensen moeten we optreden dwars tegen de letter van deze verzen in, maar evengoed blijven we dan met de geest ervan in volledige harmonie. Dlijven we dan eest ervan zijn we dan evengoed in volledige harmonie. in optredenhzelf winst kan slaan uit deze verzen. die andan hebben we God geëerd door te bewijzen dat het evangelie ons ook echte wijsheid gegeven heeft. Laten we vertrouwen op God! Hij is bij machte grote dingen te doen!





juni 1939

24. Lenen en geven

Geef hem die van u vraagt, en wijs hem niet af, die van u lenen wil. Matt. 5:42. Luc. 6:35, 14:33, Hand. 20:35, 2 Kor. 12:14, Jak. 2:15-16, Spr. 3:27-28, 21:26, 29:7.

God heeft ons deze geboden, evenals alle andere geboden, gegeven tot verlossing, nut en blijdschap. Evenals het gebod voor de man niet aan de vrouw wordt gegeven en omgekeerd, zo is ook dit gebod niet voor wie arm is, maar voor wie iets heeft.

Het is gevaarlijk medicijnen te verwisselen. Als een arme, luie of hebzuchtige broeder dit vers wil gebruiken om zijn begeerte te bevredigen, kunt u hem gerust afwijzen. Daardoor krijgt hij gelegenheid tot verlossing en u houdt zich aan de bergrede.

Dit gebod is medicijn voor iedereen die iets over heeft. Het geneest beslist van de kwalen geldzucht, hebzucht, overdaad, protserigheid, gierigheid, ongeloof en bezorgdheid. Je loopt natuurlijk het risico straks niets meer te hebben, maar dat is niet erg. Duizenden anderen hebben zo geleefd en leven nog zo.

Er zijn maar twee vragen:

1. hebt u wat uw naaste mist?

2. heeft uw naaste het werkelijk nodig?

Alle andere vragen, b.v. waar ik later zelf van moet leven als er iets mocht gebeuren en zo, zijn uit den boze. Zulke vragen passen bij goddeloze mensen. Die komen voort uit egoďsme, ongeloof en bezorgdheid.

Als je - mocht dat ooit gebeuren - niemand kent die hulp nodig heeft, als je niet ziet dat een broeder gebrek lijdt, ben je daarmee nog niet verontschuldigd of gerechtvaardigd. Want dan is het de grote vraag: hoe komt het dat je dat niet weet? Er staat immers geschreven: De rechtvaardige kent de zaak van de geringe. Spr. 29:7. Als ik er dan geen weet van heb, laat dat zien dat mijn gerechtigheid gebrekkig is, m.a.w. dat het mij ontbreekt aan liefde en barmhartigheid.





oktober 1939

25. Een kind van God wordenGij hebt gehoord dat er gezegd is: Gij zult uw naaste liefhebben en uw vijand zult gij haten. Maar Ik zeg u: Hebt uw vijanden lief en bidt voor wie u vervolgen, opdat gij kinderen moogt zijn van uw Vader die in de hemelen is, want Hij laat zijn zon opgaan over bozen en goeden en laat het regenen over rechtvaardigen en onrechtvaardigen. Want indien gij liefhebt die u liefhebben, wat voor loon hebt gij? Doen ook de tollenaars niet hetzelfde? En indien gij alleen uw broeders groet, waarin doet gij meer dan het gewone? Doen ook de heidenen niet hetzelfde? Matt. 5:43-47. Joh. 1:12-13, 1 Joh. 3:1.

Nog eens het kolossale verschil tussen het oude en het nieuwe verbond. De nieuwtestamentische geboden en beloften kennen de goedheid alleen zonder grenzen. Ze leiden ons tot gelijkvormigheid aan God zelf, tot goddelijke natuur.

Toen wij ons van harte bekeerden, werden wij werkelijk kinderen van God, maar zo was het eigenlijk alleen maar in naam. Het goddelijke dat in ons kwam, was zo klein als een mosterdzaadje.

Hier worden wij vermaand om naar de bergrede te leven,

wij kinderen mogen worden van onze Vader die in de hemelen is, alsof wij het niet al geworden waren door geloof. Wat wil Jezus hiermee zeggen? Dat wij het metterdaad en in waarheid moeten worden, zodat we in de praktijk kunnen laten zien dat we op Hem lijken. opdatVan iemand houden die je sympathiek en aardig vindt, die dezelfde smaak en opvattingen heeft als jij - zoals bij kameraden of vriendinnen of bij een kliekjesgeest - dat is werelds, heidens, egoďstisch en goddeloos. Heidenen, zondaars, dronkaards, kwaadsprekers e.d. doen dat ook.

Zogenaamd beschaafde mensen houden van hun soortgenoten, rijken gaan om met andere rijken, mensen die graag roddelen zoeken elkaar op, hetzelfde geldt voor aanklagers enz. Maar God laat zijn zon opgaan over iedereen en Hij laat het regenen over iedereen. Naarmate wij meer op Hem gaan lijken, doen wij dat ook.

Dan zijn wij middenin de gemeente als een zon en we laten ons licht gelijkelijk schijnen voor iedereen, voor trouwe en trouweloze broeders, voor arm en rijk, voor tevreden en ontevreden mensen, en ons oog is daarbij niet boos. En we zijn daar als een wolk die zwaar is van de regen, van zegenregen, en we laten die regen met dezelfde liefde op iedereen neervallen.

Door de broederliefde hebben wij liefde tot allen, voor wereldse en religieuze types, voor aardige en nare mensen, en we wensen iedereen hetzelfde toe: dat ze het geweldig goed mogen krijgen midden in de gemeente. Gods lankmoedigheid, zowel rechtstreeks als via ons, kan voor hen allemaal verlossing betekenen.

Je moet niet denken dat dit hemelse, rijke leven te zwaar is of te moeilijk of onbereikbaar. Dan kom je er nooit. Je moet juist geloven dat het wel te bereiken is, zegenrijk en heerlijk, juist omdat Hij die waarachtig en goed is, het heeft gezegd. Dan kom je er!

Eerst moet men van iemand horen dat hij een kind van God is, anders weet men het niet. Later is het aan heel zijn doen en laten te merken. Dan is hij metterdaad en in waarheid een kind geworden van onze hemelse Vader. Dan leeft hij volgens de bergrede.





november 1939

26. Volmaakt Gij dan zult volmaakt zijn, gelijk uw hemelse Vader volmaakt is. Matt. 5:48. Fil. 3:12 en 15, Hebr. 9:9-10, 13:18, Jak. 1:4, 1 Joh. 1:7.

Er staat in het vers zelf in welke zin wij volmaakt moeten zijn, namelijk

gelijk uw hemelse Vader volmaakt is. Dat valt samen met wat Johannes zegt over wandelen in het licht, namelijk gelijk Hij in het licht is.Van deze volmaaktheid vinden we een verduidelijking in een uitdrukking in Hebreeën:

voor je geweten volmaakt, d.w.z. volmaakt naar het licht dat je hebt. God is in het licht met zijn totale bewustheid. Ook met ons moet dat en kan dat zo zijn. Het verschil tussen God en ons is dat Hij alle licht heeft, terwijl wij dat bij lange na niet hebben. Maar als wij helemaal leven naar het licht dat wij hebben, zijn wij volmaakt gelijk Hij volmaakt is. Dit is hetzelfde als alle resten van boosheid te hebben afgelegd en een overwinningsleven te leiden.

Volmaakt zijn is iets heel anders dan voleindigd zijn. Het woord volmaakt in Fil. 3:12 zou vertaald moeten zijn met voleindigd. Zoals het er nu staat, spreekt dit hoofdstuk zichzelf tegen.

Er is heel veel voor nodig om altijd voor je geweten

volmaakt te leven. Willen we hierin slagen, dan moeten we God met alle aandrang zoeken en ons uit alle macht toeleggen op bidden, bijbellezen en dienen! Ja, dan moeten we in ijver en toewijding lijken op Stefanus. Maar dan zal het ook lukken. Ere zij God!





juli 1940

27. HuichelarijZiet toe, dat gij uw gerechtigheid niet doet voor de mensen, om door hen opgemerkt te worden; want dan hebt gij geen loon bij uw Vader, die in de hemelen is. Matt. 6:1-13 en 16-18. Wacht u in de eerste plaats voor de zuurdesem, dat is de huichelarij, der Farizeeën. Luc. 12:1-3, Gal. 1:10, 1 Petr. 2:1.

Huichelarij: we moeten ons ervoor wachten, ervoor oppassen, zegt Jezus. Dus het is gevaarlijk. We moeten ons zelfs

in de eerste plaats wachten voor huichelarij, zegt Hij in Luc. 12:1. Het is dus vreselijk gevaarlijk! Het is het ergste wat bestaat! Huichelarij is voor beter willen doorgaan dan je bent. Opgemerkt, geëerd, bewonderd en gewaardeerd willen worden door de mensen. Het valt samen met leugen, onwaarachtigheid en bedrog. Het is het tegendeel van leven voor Gods aangezicht.

Als je huichelt, krijg je eer en loon van mensen en

niet van God. Je daden zijn dan gespeeld, je eeuwige loon is verloren, en bovendien ben je een uiterst slecht voorbeeld. We kunnen huichelarij indelen in twee gradaties:

1. bewust, met overleg, b.v. door je goede werken voor je uit te laten bazuinen;

2. doordat je niet oppast, zoals Jezus vermaande, zodat je uit onbedachtzaamheid je goede werken zonder noodzaak zó doet dat het door de mensen wordt opgemerkt of waarbij je je op een of andere manier zo gedraagt dat het helaas bekend wordt.

Als je linkerhand niet mag weten wat je rechter doet, mag een ander het uiteraard nog veel minder weten. We zien dat deze woorden uiterst krachtig zijn, zodat Jezus' bedoeling niet voor misverstand vatbaar is.

Als je bijvoorbeeld een gift door iemand anders laat bezorgen omdat de ontvanger niet mag weten wie de gever is, dan bereik je misschien wel dat degene die je gift krijgt niet weet wie die gegeven heeft, maar tegelijk zorg je ervoor dat verder iedereen de kans krijgt om het aan de weet te komen. Je geeft het zogenaamd anoniem, maar intussen laat je een geweldige bazuin klinken

. Als je een brief laat lezen omdat er zoveel heerlijks in staat, maar die brief begint met een bedankje voor een min of meer groot cadeau van jou, dan heb je je ook laten beetnemen door de zonde die huichelarij heet. Als je meende dat anderen beslist dat goede of leerzame moesten horen, dan had je immers zelf die brief kunnen voorlezen en het bedankje overslaan.

Maar gij, zalf uw hoofd als gij vast, en was uw gelaat, om u niet bij uw vasten aan de mensen te vertonen, maar aan uw Vader die in het verborgene is, en uw Vader die in het verborgene ziet, zal het u vergelden. Matteüs 6:17-18.

Vers 17-18 laten ons zien waar we ons op dit gebied naar moeten uitstrekken. Het is niet genoeg om niet de ziekte te hebben om onze goede daden bekend te willen krijgen, ook niet als we ze niet uit onvoorzichtigheid of onbedachtzaamheid verraden. Maar, en hier komt het belangrijkste: we moeten juist bewust en met overleg een

ondernemen om ze tot het uiterste verborgen te houden, zodat we de mensen als het ware om de tuin leiden. tegenwerkende actieHierbij moeten wij er zoals steeds aan denken dat het niet in de eerste plaats op de letter aankomt, maar vooral op de geest, de zin, de bedoeling, het motief. Dat

om door de mensen opgemerkt te worden, daarin ligt de zonde. We kunnen best bidden op een samenkomst, zelfs wel op de hoek van een straat, zonder het woord

ga in uw binnenkamer te overtreden.Zo kunnen we ook bij uitzondering, om bepaalde, heel bewuste redenen, wel eens een gift niet anoniem geven. Dat doen we dan absoluut niet om door de mensen opgemerkt en geëerd te worden, maar uit een of ander edel motief. Dat moet dan wel van groter gewicht zijn dan dat onze gift anoniem blijft. In een enkel geval kan het voor de ontvanger van grote verlossende betekenis zijn om te weten dat die gift van ons komt.

Maar Jezus' woorden blijven ons vermanen:

Wacht u !





juli 1940

28. VergevenWant indien gij de mensen hun overtredingen vergeeft, zal uw hemelse Vader ook u vergeven, maar indien gij de mensen niet vergeeft, zal ook uw Vader uw overtredingen niet vergeven. Matt. 6:14-15. 1 Kor. 6:7, Kol. 3:12-15.

Wie in de Zoon gelooft, heeft eeuwig leven,

hij al zijn medemensen vergeeft. Als wij onze zonden belijden, scheldt Hij ze ons kwijt, indien wij al onze medemensen vergeven. indienIs er één mens die wij niet kunnen vergeven, onverschillig hoeveel kwaad hij ons mocht hebben aangedaan, dan gaan wij verloren. Wie zijn broeder haat is een mensenmoorder, en geen mensenmoorder heeft eeuwig leven blijvend in zich.

Ons hart wordt nooit ineens zo hard. Dat gebeurt langzamerhand. Satan is de aanklager, hij klaagt Gods uitverkorenen dag en nacht aan. Als wij onze broeder aanklagen, zit het al mis met ons, maar als we ons haasten om hem te vergeven en te verdragen, dan kan het heel goed gaan.

Nemen we het echter niet zo nauw, dan zal de aanklacht en onverdraagzaamheid groeien als onkruid en ons grote schade berokkenen, of we gaan zelfs verloren. Dit kwaad is erger dan al het andere kwaad. Het is de snelweg naar de hel

. We moeten er dus voor leren oppassen iets tegen iemand te krijgen. Ja, daar moeten we even bang voor zijn als voor Satan zelf. Het is absoluut het allerergste van de wereld. Het is de allergrootste tegenpool van de liefde.

Dus die alledaagse

'onbeduidende' zaken als mopperen en op je teentjes getrapt zijn, waarna men gewoon weer doorgaat, dat zijn voorboden van niet kunnen verdragen en vergeven, voorboden van haat en verharding, wegwijzers naar de hel. Liefde is immers de

band der volmaaktheid. Blijven we daarin, dan kunnen we niet ergens over vallen en zomaar doorleven. Deze band is volmaakt en breekt nooit!Het is dus een zaak van leven of dood om nooit ook maar de allerminste onverdraagzaamheid in ons hart toe te laten! Dan zijn we veilig.

Het gaat erom te allen tijde en

iedereen te verdragen en te vergeven! onbeperkt De allermeeste mensen met wie het slecht is afgelopen, zijn juist op dit punt te gronde gegaan. Al hebben ze zich misschien in een andere grove zonde gestort, dan is dit daarvan toch de eerste oorzaak.





augustus 1940





29. Aardse en hemelse schatten. Bezorgdheid


Verzamelt u geen schatten op aarde, waar mot en roest ze ontoonbaar maakt en waar dieven inbreken en stelen  Matt. 6:19-34 en 19:16-30, Luc. 16:1-4 en 19-31, 14:33, Kol. 3:24, Tit. 1:15-16.

Hoewel de meesten deze bijbelgedeelten naar de letter goed kennen, is er haast niemand die ernaar leeft.

In plaats van ernaar te leven, zoals Jezus Christus zelf heeft gedaan en zijn discipelen heeft geleerd, komt men met tegenwerpingen als: Je moet toch je gezond verstand gebruiken! Dat komt er dus op neer dat Jezus zijn gezond verstand niet zou hebben gebruikt.

Als Jezus zegt:

Verzamelt u dan zijn we verstandig als we dat ook niet doen. Verzamelen we wel schatten op aarde, dan zijn we dom. Het is zonder meer wijs Gods woord te gehoorzamen. De zonde maakt ons dom. Als wij menen licht te hebben en toch rechtstreeks tegen Gods woord in handelen, dan gebruikt Jezus de uitdrukking dat het licht in ons duisternis is, en hoe groot is dan de duisternis! geen schatten op aarde, Het is dom schatten te verzamelen op aarde, waar mot en roest ze verteert en waar dieven inbreken en stelen en waar banken en bedrijven failliet gaan. Het is verstandig dag in dag uit je geld te besteden volgens de vele goede, betrouwbare, eenvoudige richtlijnen van Gods woord en daardoor dagelijks schatten in de hemel te verzamelen, waar niemand er een eind aan kan maken.

Afgezien daarvan dat wij in de hemel beloond worden voor onze goede werken, kunnen we op deze manier ook rechtstreeks zielen winnen voor het koninkrijk van God, doordat ze op die manier vertrouwen krijgen en tot geloof komen.

Het tegendeel van schatten verzamelen op aarde en van bezorgdheid is

geloof, door liefde werkende. Liefde maakt schatten op aarde verzamelen voor mij onmogelijk, geloof maakt het onnodig en overbodig. Het geloof maakt zelfs dat je het als louter domheid ziet. Wie schatten heeft op aarde, heeft veel zorgen. Wie gelooft is gelukzalig. nodelozeMen verbeeldt zich tegelijk God en Mammon te kunnen dienen. Maar Jezus zegt kort en goed:

Gij kunt niet God dienen en Mammon. Ons ingebeeld licht - dat in werkelijkheid dikke duisternis is - vertelt ons dat het beslist nodig is ons zorgen te maken over wat we zullen eten en drinken enz. Maar Jezus, het waarachtige licht, zegt: Maakt u niet bezorgd over uw leven. De conclusie uit dit gedeelte van Gods woord luidt:

Maakt u dan niet bezorgd tegen de dag van morgen! Wie zich bezorgd maakt voor de dag van morgen, is dom. Hij doorboort zich met nodeloze smarten en moeiten, die sterk afbrekend werken. Als iemand 's avonds gaat slapen zonder te hebben wat hij morgen nodig heeft, maar het maakt hem gewoon niet uit en hij is niet bezorgd voor de dag van morgen - dan kun je hem gerust beschouwen als professor in de wijsheid en als professor in zaligheid. Vredig en zalig ligt hij daar op z'n bed en de volgende morgen staat hij, tenzij er iets bijzonders gebeurt, weer op, zalig, uitgerust en vol werklust.

De wonderbaarlijke vergelijkingen die Jezus maakt met mussen en lelies zijn wat de woorden betreft zo bekend, maar ach, wat hebben deze wonderheerlijke krachtige woorden op de meesten weinig invloed gehad! Als mensen die goed verdienen en bovendien geld op de bank hebben staan, geregeld een uitdrukking gebruiken als: dat kan ik me niet veroorloven, dan is dat op z'n zachtst gezegd droevig om aan te horen.

Als Hij die alle macht heeft in hemel en op aarde en ons vurig liefheeft, dag aan dag en jaar op jaar met volmaakte trouw rekent met al onze behoeften, dan garandeert ons dit dat wij er gerust op kunnen zijn al onze levensdagen van Hem alles te zullen krijgen wat we nodig hebben, zolang we

Gods koninkrijk en zijn gerechtigheid zoeken. eerstHet is onze zaak eerst Gods koninkrijk en zijn gerechtigheid te zoeken, en daarnaast ons aardse zowel als ons geestelijke werk trouw en ijverig te verrichten. Maar het is geheel en al en voor 100% Gods zaak ons te belonen. De mensen doen dat ook wel, maar God heeft het oppertoezicht. Hij is de opperherder en zal er altijd over waken dat wij ons loon ten volle ontvangen.

Dat is niet altijd hetzelfde als dat we altijd krijgen overeenkomstig ons idee en onze smaak. Maar wel dat we altijd krijgen wat voor ons werkelijk het allerbeste is, zelfs al zouden we financieel tekort komen of een beetje honger en kou lijden. God is machtig en Hij heeft altijd in de eerste plaats het eeuwige op het oog.





september 1940

30. Oordeelt nietOordeelt niet, opdat gij niet geoordeeld wordt  Matt. 7:1-5, Joh. 3:19, 5:30, 7:24, 8:15-16, 26, 12:47-48, 1 Kor. 11:31-32.

Jezus zei tegen de Joden: Gij oordeelt naar het vlees, ik oordeel niemand, en indien ik al oordeel, dan is mijn oordeel waarachtig. Ik heb veel over u te zeggen en te oordelen.

Hij oordeelde niemand naar het vlees, maar Hij oordeelde wel degelijk, namelijk naar de Geest: een waarachtig en rechtvaardig oordeel voor hun eigen bestwil, omdat Hij hen liefhad. Het oordeel van het licht, het oordeel van het Woord.

Als Jezus zegt:

Oordeelt niet, bedoelt Hij: Oordeelt niet naar het vlees. Oordelen naar het vlees is oordelen zoals de mensen gewoon zijn te doen, een slecht, egoďstisch oordeel. Wie niet met Christus gekruisigd is, oordeelt naar het vlees, juist omdat dit niet gekruisigd is. Is iemand met Christus gekruisigd, dan is het de Geest die regeert, en de liefde. Het tegendeel van het oordeel van het licht is het oordeel der duisternis. Alles wat aan de dag komt is licht. Achterdocht is oordelen zonder licht, zonder dat er iets aan de dag is gekomen. Iemand wantrouwen is oordelen naar het vlees. Het is gewoon slecht. Aanmerkingen maken, kleineren en kritiseren, dat is ook oordelen naar het vlees.

Oordelen naar het vlees is ook huichelarij. Je kunt het zelf namelijk niet beter, als je niet met Christus gekruisigd bent. Komt iemand in dezelfde moeilijkheid als de persoon die hij oordeelt, dan doet hij het even slecht of nog slechter.

God is uiterst rechtvaardig. Hij meet onze fouten volgens de maatstaf die wijzelf hebben aangelegd bij de fouten van anderen. Als wij het gewicht van de zonde van een ander vertiendubbelen, doet Hij hetzelfde met onze zonde. Daarom is het erg dom andermans fouten zo verschrikkelijk erg te vinden.

Maar jezelf en je eigen zonde oordelen, dat is gezond en goed en lonend. Dan zullen wij niet veroordeeld worden. Als wij onszelf ijverig en grondig oordelen, dan vinden we heel veel verlossing, we hebben het goed en groeien krachtig in Christus Jezus.

Door eerzucht, zogenaamde beschaving en karaktersterkte kan men heel erg oppassen met z'n gedrag en z'n woorden. Maar gedachten, die immers voor anderen onzichtbaar zijn, kunnen voor zulke mensen - en voor iedereen - ware valkuilen vormen.

In je gedachten kun je in heel korte tijd een massa mensen oordelen en daardoor Gods welgevallen en zegen verliezen en daarbij je vrijmoedigheid, vrede en vreugde en al je geestelijke kracht. Als je niet waarachtig godvrezend en trouw bent aan God, komt dat in de eerste plaats tot uiting in je gedachteleven.



Vervloek zelfs in uw slaapkamer de rijke niet, zegt Prediker. Maar in hun gedachten, terwijl ze op bed lagen, hebben waarschijnlijk de meeste armen in hun druk en ellende heel wat keren de rijke mensen geoordeeld. En om hetzelfde en om andere dingen hebben broeders andere broeders geoordeeld, hebben echtgenoten elkaar geoordeeld, hebben ouders en kinderen elkaar geoordeeld, hebben jongeren ouderen geoordeeld, enz enz. Daarom is er zo weinig kracht, daarom komt de zegen zo ongeregeld en duurt Gods zegen voor de meesten maar zo kort.

Ze jagen die met hun geoordeel net zo hard weer weg! We kunnen met zekerheid vaststellen dat elke broeder met wie het niet zo best gaat geoordeeld heeft naar het vlees, en dat elke broeder met wie het altijd heerlijk gaat zich daarvan onthouden heeft.





november 1940

31. OntvankelijkheidGeef het heilige niet aan de honden en werp uw parels niet voor de zwijnen, opdat zij die niet vertrappen met hun poten en, zich omkerende, u verscheuren. Matt. 7:6, 10:16-17, 23:37, 2 Tim. 4:14-15, Hooglied 2:7, Ef. 6:4, Spr. 23:9.

De hoofdwet voor het dienen is: je richten naar ieders persoonlijke ontvankelijkheid. Het evangelie is voor mensen die arm zijn, die hongeren en dorsten, treuren en verbrijzeld zijn. We moeten de liefde niet wekken voordat het haar behaagt.

'Honden' en 'zwijnen' slaat op mensen die rijk en verzadigd zijn en de wijsheid in pacht hebben. Als we met de mensen praten, of ze nu bekeerd zijn of niet, dan moeten we - na een paar woorden met hen te hebben gewisseld - bij onszelf uitmaken of het 'honden' zijn, dan wel of ze ontvankelijk zijn.

Stellen ze geen prijs op het heilige, verlangen ze er niet naar, dan moeten we het heilige vóór ons houden. Voor mensen met een verkeerde gezindheid moeten we oppassen, en het liever niet tot een gesprek met hen laten komen.

Men kan mensen als 'honden' of 'zwijnen' moeten beschouwen, geheel of ten dele. Dit blijkt 'ten dele' het geval te zijn, als wij iemand opwekken tot meer heiligheid en hij daar op dat moment minder behoefte aan heeft. Dat is dan een smartelijke situatie om in te verkeren, als je hart vol is van een goddelijke heerlijkheid, die hen gelukkig zou maken als ze er deel aan kregen, en je hebt hen van harte lief zodat je hen graag in die heerlijkheid zou laten delen, maar zij stellen er geen prijs op en hebben er geen zin in.

Betreft dit je eigen kinderen, dan doet dit onuitsprekelijk pijn. Dan is er maar één ding wat goed is: zo weinig mogelijk zeggen, geduldig wachten en je lijden dragen. Zo ook in alle andere gevallen.

Let erop dat dit een absoluut gebod, een absoluut bevel is.

GeefHet is heel moeilijk je geheel en al aan deze wet te houden, maar alle moeilijkheden zijn te overwinnen. Waar de moeilijkheid groot is, is de genade navenant. Als je van de mensen houdt en de hulp hebt die zij nodig hebben, dan is het een zwaar lijden om hun niet de helpende hand te kunnen bieden. het heilige niet aan de honden en werp uw parels niet voor de zwijnen. Is iemand ijdel, eergierig of belust op discussies en heeft hij daarom graag het laatste woord, dan is er ook veel voor nodig om jezelf te overwinnen en te zwijgen. Maar zalig is wie het doet.

Dit is ook één van de geboden van de wet van de Geest des levens in Christus Jezus. Wie Hem liefheeft, houdt zijn geboden. Laat onze liefde tot Hem veel groter mogen worden, zodat we dit gebod ook kunnen houden. Er zijn er beslist maar heel weinig die dat gedaan hebben.

We zijn geneigd 'ouwe jongens' te zijn met onze broeders en zusters en hun maar op te dienen wat we weten, om het even wat het is, zonder rekening te houden met de wetten van armoede, honger en droefheid. Zodoende wordt het heilige voor een deel aan 'de honden'gegeven en worden er parels voor 'de zwijnen' geworpen, zonder dat we het zelf merken.





januari 1941

32. BiddenBidt en u zal gegeven worden; zoekt en gij zult vinden; klopt en u zal opengedaan worden. Matt. 7:7-11, Luc. 18:1-8.

Als er staat:

Bidt en u zal gegeven worden en een ieder die bidt ontvangt en Gods woord is waarheid tot het uiterste, en iemand heeft jarenlang gebeden zonder te ontvangen, dan moet de verklaring daarvan wel zijn dat wat men gewoonlijk bidden noemt niet is wat Jezus bidden noemt. Dat geldt ook voor 'zoeken' en 'kloppen'. Jezus heeft ook gezegd, dat we met geweld het koninkrijk Gods moeten binnendringen. En door middel van een gelijkenis leerde Hij zijn discipelen hoe ze moesten bidden: die weduwe was zo vinnig dat de rechter voor zijn leven begon te vrezen. Ze was dus niet erg bescheiden of voorzichtig, maar drong met geweldige kracht aan. Degenen die

tot God zouden dag en nacht die zouden hun recht verkrijgen. roepen,Wil het werkelijk bidden, zoeken en kloppen heten, dan moet er in ons hart nood, honger, dorst, verdriet, verbetenheid en dodelijke ernst zijn, iets van: erop of eronder. Ieder die zo bidt en zoekt en klopt, zal altijd vinden, en ontvangen en voor zo iemand zal er altijd een deur opengaan naar grotere heerlijkheid.

De oppervlakkigheid en de sleur onder christenen is kolossaal. We zijn er zo aan gewend dat de meesten het niet eens in de gaten hebben. Ook door trots en vrees voor mensen worden velen ervan weerhouden echt te bidden en binnen te dringen in Gods koninkrijk. Het maakt niet zo'n goede indruk, het is ook niet zo verfijnd en het is zo vermoeiend. Maar het is veel vermoeiender en minder verfijnd om buiten te moeten blijven.

Jezus gebruikt enkele vreselijk sterke voorbeelden om zijn discipelen maar aan het verstand te brengen hoe ondenkbaar, hoe raar

en onmogelijk het voor God zou zijn om zijn hemelse schatten niet te geven aan die paar mensen die werkelijk bidden, zoeken en kloppen. Stel je voor, beste broeder, het is voor God straal onmogelijk om na te laten u met zijn hemelse schatten te verrijken, als u die van harte en tot elke prijs wilt hebben!

De conclusie van deze woorden van Jezus kan wel zo worden samengevat: Ga er maar met

vrijmoedigheid en met al uw kracht op af! God is goed! Hij heeft genoeg te geven en Hij geeft graag. Bid maar, dan ontvang je! Zoek maar, dan vind je! Klop maar eindeloos door, dan wordt de ene deur na de andere direct voor je opengedaan! alleDat zijn werkelijk blijde vooruitzichten! Wie gebruikt deze mogelijkheden? Ieder die gelooft





maart 1941





33. Doe gij hun evenzo


Alles nu wat gij wilt, dat u de mensen doen, doet gij hun ook aldus: want dit is de wet en de profeten. Matt. 7:12, Luc. 6:31.

Dit vers maakt een eind aan alles wat eis heet. Het sluit de

geest van eisen uit. De mensen zijn meestal snel, pienter en welbespraakt in het uitrekenen van wat anderen allemaal voor hen moeten doen in allerlei situaties. Jezus kaatst de bal terug en zegt dat dat nu precies is wat wij voor anderen moeten doen. Deze tekst is als een klap middenin het gezicht of als een dolksteek recht in het hart. Ik heb maar over één persoon volledige zeggenschap en dat ben ikzelf. Ik moet er als een waar kunstenaar op letten dat ik altijd die dingen aan anderen doe, waarvan ik graag wil dat zij die aan mij doen.

Een paar voorbeelden:

- Ik vind dat ze mij gauw moesten uitnodigen om te blijven slapen. Dan moet ik er dus voor zorgen dat ik gauw anderen uitnodig.

- Ze zouden mijn kopje snel moeten bijvullen. Dan moet ik zelf dus vlug zijn met inschenken.

- Ze zouden mij er wel eens in mogen betrekken! Zoiets moet ik dus nooit verzuimen t.a.v. anderen.

- Ze konden toch uit zichzelf wel eens op de gedachte komen mij die schuld kwijt te schelden die mij zo lang gedrukt heeft. Daar moet ik zelf op letten, beslist niet vergeten, als er iemand gebukt gaat onder een schuld aan mij.

En zo kunnen we maar doorgaan,

eindeloos.

Onvergelijkelijke, zegenrijke leer van Christus! Als we hier diep over nadenken, krijgen we er oog voor dat we ondanks alle verlossing waaraan we deel hebben gekregen, toch voor een aanzienlijk deel nog niet verlost zijn! We zijn beslist lang niet zo snel in het doen aan anderen van wat zij - dat rekenen we zo vlug uit - aan ons zouden moeten doen. Maar het is wel bereikbaar. Hier is iets om ons naar uit te strekken. Laten we opschieten!





maart 1941





34. De nauwe poort en de smalle weg


Gaat in door de enge poort, want wijd is de poort en breed de weg die tot het verderf leidt, en velen zijn er die daardoor ingaan; want eng is de poort en smal de weg die ten leven leidt, en weinigen zijn er die hem vinden. Matt. 7:13-14.

Oppervlakkig bekeken zou je denken dat iemand al door de enge poort is gegaan en de smalle weg bewandelt, als hij ooit voor God heeft gebogen. Maar dat klopt niet.

Zie je het in verband met het vorige vers, dan versta je de diepe en ware zin van wat er eigenlijk bedoeld wordt: als wij werkelijk door alles heen gekomen zijn wat ons erin belemmert en ons onmogelijk maakt om aan onze medemensen alles te doen wat wij willen dat zij ons doen, dan zijn we door de enge poort gegaan.

Dat is m.a.w. hetzelfde als met Christus gekruisigd zijn. Lopen op de smalle weg is hetzelfde als gekruisigd leven voor alle zondige begeerten die we al kennen en ons gekruisigd blijven achten voor al het verkeerde

(we brengen het in de dood) waarover we daarna successievelijk licht krijgen.





maart 1941

35. Valse en ware profetenWacht u voor de valse profeten, die in schapenvacht tot u komen, maar van binnen zijn zij roofgierige wolven. Aan hun vruchten zult gij hen kennen  Matt. 7:15-23.

De schapenvacht van de

tegenwoordige valse profeten bestaat uit hun schoonklinkende en vrome taal, hun glimlach, hun sympathiek optreden, al het fraais en al het roerende wat ze over Jezus hebben te zeggen. Hun wolfachtige roofgierigheid is te zien aan hun daden, b.v. aan hun geldzucht en hun begeerte naar lekker eten. Als ze vanwege hun prettig optreden onschuldige oprechte schapen lijken te zijn, dan moeten we uitkijken. Daarom zegt Jezus met nadruk:

Wacht u! Je moet heel godvruchtig en krachtig in de Here onze God zijn en het Woord flink ter harte hebben genomen om zó nuchter en verstandig te kunnen zijn, dat je je niet door hun mooie woorden laat bedriegen, al zouden die ook vergezeld gaan van profetie, tekenen en wonderen, en om heel zakelijk alleen op hun leven af te gaan, hun gerechtigheid.

Het kenmerk van

ware profeten is dat ze evenals Jezus de waarheden des levens zó verkondigen dat het ziel en geest, gewrichten en merg vaneen scheidt en gedachten des harten schift, en dat ze tegelijk ook oprechte zorg wijden aan de verlossing van de mensen en niet hun eigen belang zoeken. Valse profeten zijn van binnen roofgierige wolven, terwijl ze van buiten in schapenvacht zijn gehuld. Ware profeten zijn precies het omgekeerde: ze zijn van binnen als schapen, terwijl ze van buiten een wolvenpels aan kunnen hebben.

Valse profeten verkondigen wat mooi klinkt en prettig is, maar uiteindelijk komt alles aan het licht en dan is het niet erg mooi en prettig. Ware profeten laten het waarachtige licht recht in ons hart schijnen, zodat alle vuiligheid openbaar wordt, en dat is vanuit menselijk oogpunt niet fijn en niet prettig. Maar daardoor krijgen we wel gelegenheid om gereinigd en gelouterd te worden. En naarmate dit gebeurt, wordt het in geest en waarheid hoe langer hoe 'fijner' en 'prettiger'.

De weg tot verlossing gaat werkelijk door lijden tot heerlijkheid. Je

ellende verdoezelen en het je zo aangenaam mogelijk maken, zo lang als het duurt, dat is zoiets als een huis bouwen op een vulkaan! Laten we daarom gevolg geven aan de woorden van Jezus:

 Wacht u voor de valse profeten, die in schapenvacht tot u komen.





april 1941

36. Horen en doenEen ieder nu, die deze mijn woorden hoort en ze doet, zal gelijken op een verstandig man, die zijn huis bouwde op de rots... Matt. 7:24-27, Jak. 2:14-26, Ez. 33:30-33.

In deze paar woorden ligt een kolossale ernst, een enorme kracht en een diep geheim

. De meesten maken wel een grandioze vergissing, door te lezen alsof er stond:  die deze mijn woorden hoort en ze te doen. Maar dat staat er niet. Alleen wie ze verlangt gelijkt op een verstandig man. doetDe mensen vertrouwen er makkelijk ten onrechte op dat ze een

verlangenhebben om de wil van God te doen, en daar blijft het dan bij. Maar bij de eindafrekening en in beproeving wordt niet gevraagd naar iemands verlangen, maar naar wat hij of zij werkelijk heeft gedaan. Telkens als iemand Gods wil heeft gedaan, heeft hij een beetje op de rots gebouwd. Als de slagregens, de stromen en de stormen komen, vragen die beslist niet naar iemands verlangen. Werkelijk

levennaar Gods woord, dat is kracht, dat is het bouwwerk dat door geen storm van zijn plaats kan worden getrokken. Deze bijbelstudie en alle voorafgaande, de apostelen en profeten alsook Christus zelf leren ons eenstemmig de nuchtere, bloedernstige en ware les, dat het enige wat gewicht in de schaal legt is:

dader zijn. Laten we er dus op toezien dat we ons niet door iets bij onszelf of bij anderen laten misleiden. Maar laten we er uitsluitend gewicht aan hechten dat we vol ijver en trouw Gods wil ten uitvoer brengen met ons lichaam, zolang we hier op aarde ons thuis hebben. Amen.





april 1941

37. GezagEn het geschiedde, toen Jezus deze woorden geëindigd had, dat de scharen versteld stonden over zijn leer, want Hij leerde hen als gezaghebbende en niet als hun schriftgeleerden. Matt. 7:28-29, 1 Tess. 1:5 en 2:13, Tit. 2:15.

Jezus sprak niet als de Farizeeërs en schriftgeleerden, maar Hij sprak zoals ze nog nooit iemand hadden horen spreken. Hij sprak met

gezag.Zo spoort ook Paulus zijn waar kind in het geloof, Titus, aan om met

gezag te vermanen en te weerleggen. alle Gezag is hetzelfde als beslistheid, vastbeslotenheid, volle zekerheid. Het komt voort uit de waarheid. Gods woord zelf is gezaghebbend, omdat het waar is. Het tegendeel van gezag is onzeker en zweverig spreken. 't Kan zus zijn en 't kan zo zijn, dit is mijn mening maar ik geef die voor een betere. Kortom: mensenwoorden ofwel wat geklets.

Spreekt iemand in de gemeente, laten het woorden zijn als van God. 1 Petr. 4:1 komt dus op hetzelfde neer als: laten het woorden zijn met gezag. Zo ver als wij in God zijn gekomen, kunnen en moeten wij met gezag spreken.

Aan andere woorden hebben we niets. Die zijn alleen maar waardeloos. Als we b.v. op het station naar een bepaalde trein zouden vragen en als antwoord krijgen dat het wel deze trein kon zijn of misschien ook die of nog tien andere treinen, wat moesten we dan met zo'n antwoord?

Zo radicaal als je in de waarheid leeft, zo groot wordt je gezag.





april 1941

38. Genezing opdat vervuld zou worden hetgeen gesproken werd door de profeet Jesaja, toen hij zei: Hij heeft onze zwakheden op zich genomen en onze ziekten heeft Hij gedragen. Matt. 8:1-17, 3 Joh. :3, Jes. 40:29-31, 53:3-4.

Matt. 8:17 is de belangrijkste tekst voor

lichamelijke genezing. Dit is een profetie van de profeet Jesaja, uitgelegd door niemand minder dan Jezus zelf. Zoals Hij onze zonde op zich genomen en gedragen heeft, 1 Petrus 2:24, heeft Hij ook onze ziekten op zich genomen en gedragen. Ja, dit is een veelomvattend schriftwoord, want zelfs onze zwakheden heeft Hij op zich genomen. We weten dat we onze zonden kwijtraken door geloof. Op dezelfde manier kunnen we ook onze

ziekten en zwakheden kwijtraken. Aan Jes. 40 zien we dat we ook mogen geloven in een voortdurende vernieuwing van lichaamskracht, zodat we altijd een volledige dagtaak aankunnen doen, namelijk wanneer dat nodig is. Het voorbeeld van de hoofdman biedt ons een heel duidelijke illustratie van geloof. Je zou het zo kunnen uitdrukken: God is een God van orde. Vgl. 1 Kor. 14:33. In de aardse dienst die de hoofdman vervulde was het al zo dat als hij tegen de ene zei ga, dan ging hij, en tegen de ander kom, dan kwam hij, en doe dit, dan deed hij het. Hoeveel temeer, meende de hoofdman, moest er dan orde en stiptheid zijn in het geweldige en volmaakte hemelse koninkrijk van God.

Zo'n groot geloof had Jezus in heel Israël niet gevonden. De manier van optreden van de hoofdman laat dus de eigenlijke kern van het geloof zien.

Het kan voor ons best eens nodig of praktisch zijn dat God ziekte stuurt, maar dat wil niet zeggen dat we ook ziek moeten blijven. Nee, we horen juist genezing te zoeken, en daarbij in de eerste plaats te geloven in Matt. 8:17.





juni 1941

39. Jezus volgenEr kwam een schriftgeleerde tot Hem en zei: Meester, ik zal U volgen, waar Gij ook heengaat. En Jezus zei tot hem: De vossen hebben holen en de vogelen des hemels nesten, maar de Zoon des mensen heeft geen plaats om het hoofd neer te leggen.

Een ander echter, een van zijn discipelen, zei tot Hem: Here, sta mij toe eerst heen te gaan en mijn vader te begraven. Maar Jezus zei tot hem: Volg mij en laat de doden hun doden begraven. Matt. 8:19-22. 2 Kor. 4:2.

Waarom trad Jezus die schriftgeleerde niet met 'begrip' en consideratie tegemoet? Omdat Hij eerlijk, oprecht en trouw was en hem niet wilde trekken door hem iets heerlijks voor te spiegelen.

Christus volgen is hetzelfde als gestorven zijn voor al het aardse. Het betekent zelfverloochening en lijden, naast vrede en blijdschap, een goed geweten en eeuwige heerlijkheid. Ondanks alle lijden, vervolging en tegenstand, al het worstelen en strijden, is het volgen van Christus het daarmee niet te vergelijken goede deel.

Goddeloze mensen moeten evengoed lijden, vooral in hun geweten maar ook op allerlei andere manieren en uiteindelijk nog in de eeuwigheid. Dus dat is veel meer en veel erger lijden dan wat je als christen hebt.

Zonde maakt de mensen geweldig dom. Als je erover nadenkt en als het erop aankomt, is het helemaal niet iets afschrikwekkends dat de Zoon des mensen geen plaats had om het hoofd neer te leggen. Zolang God wel voor ons zorgt, is dat immers het plezierigste, makkelijkste en meest vrije leven dat je je kunt voorstellen.

Hoe meer je bezit, hoe meer zorg en moeite je hebt en hoe meer aanleiding tot bezorgdheid. Je hebt des te meer om naar om te kijken en des te meer te verliezen.

Dat een van zijn eigen discipelen niet eens zijn eigen vader mocht begraven, kan op het eerste gezicht onredelijk schijnen. Maar bij nader inzien begrijpen we immers best dat hij daar niets wezenlijks te doen had. Het was te laat om zijn vader goedheid te bewijzen, zoals ook in een lied wordt aangeduid:

Geef nu 't nog kan een lieve bloemengroet. Jezus had beslist gelijk. Hij was beslist wijs. Hij was beslist goed. Hij was beslist niet onredelijk. Integendeel, wij zijn het beslist zelf die ongelijk hebben, die dom en slecht en onredelijk zijn. Daarom moeten we Hem volgen. Ja, we moeten meteen alles offeren en Hem volgen. Dan krijgen we het minst te lijden, leren we het meest en bereiken we het meest.





juni 1941

40. Rust Toen Hij in het schip ging, volgden zijn discipelen Hem. En zie, er kwam een grote onstuimigheid op de zee, zodat de golven over het schip sloegen; maar Hij sliep. En zij kwamen en maakten Hem wakker en zeiden: Here, help ons, wij vergaan! En Hij zei tot hen: Waarom zijt gij bevreesd, kleingelovigen? Toen stond Hij op en bestrafte de winden en de zee, en het werd volkomen stil. En de mensen verwonderden zich en zeiden: Wat voor iemand is deze, dat ook de winden en de zee Hem gehoorzaam zijn? Matt. 8:23-27, Hebr. 4:1-13.

Er komen altijd stormen in de wereld, zowel in aards als in geestelijk opzicht. Dan blijkt of we innerlijke rust in God hebben of juist niet, en hoe ver onze rust reikt. Jezus had altijd rust in God. Hij had niets te vrezen, niets te verliezen, niets om bezorgd over te zijn. Ook had Hij geen begeerten te koesteren of eer en goed te verdedigen of te bewaren. Hij rustte in de wil en de leiding van God door geloof in Gods woord.

Doordat het eenvoudige woord in ons hart met geloof gepaard gaat, gaan wij stap voor stap de rust in, dezelfde rust als Jezus had tijdens zijn dagen in het vlees.

Hebr. 4:12 zegt er meer van hoe dit plaatsvindt: vlees en geest worden gescheiden, d.w.z. de dood treedt in. Hierbij past uitstekend de uitdrukking die zo vaak in overlijdensadvertenties wordt gebruikt:

tot de rust ingegaan. Het gaat er maar om dat wij nu, in levenden lijve, zoveel mogelijk de dood sterven en daardoor zo ver mogelijk de rust ingaan, zodat die rust heel diep kan worden. Iemand zei eens dat de rust in God de grootste geestelijke schat is, en dat is waar. Het is geweldig zegenrijk samen te zijn met iemand die in alle levensstormen rust heeft in God.

Goddelozen - staat er -

tot rust komen. Die zijn zo opgezweept als de zee waarvan de wateren slijk en modder opwoelen. kunnen nietPrecies zoals we stapsgewijs leren kennen en profeteren, gaan wij ook stap voor stap tot de rust in. Als we b.v. het woord geloven dat we niet bezorgd moeten zijn voor de dag van morgen, wordt dat deel van ons eigen leven gedood dat hierdoor onrustig was, en we gaan wat dit betreft de rust in. We horen er geen kik meer over. Het wordt bladstil, letterlijk doodstil. Zodra het geloof komt, treedt er rust in.

Of we denken b.v. aan de tekst dat we niet de eer van elkaar moeten zoeken, maar alleen die van God. Als dit woord in je hart met geloof gepaard gaat en ze komen je vertellen dat iemand dit of dat over je heeft gezegd, dan antwoord je bijvoorbeeld O ja? En daarmee is de kous af, je gaat naar bed en slaapt heerlijk in de naam van Jezus.





