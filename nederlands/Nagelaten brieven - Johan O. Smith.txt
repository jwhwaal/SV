Voorwoord




Aksel J. Smith Mijn vader Johan Oscar Smith werd geboren op 11 oktober 1871 uit gelovige ouders te Fredrikstad. Op 15-jarige leeftijd trok hij naar zee. In 1887 kwam hij in dienst van de Noorse marine, waar hij ca. 40 jaar dienst deed.

In 1898 bekeerde hij zich tot God en in het jaar 1900 werd hij met de Heilige Geest gedoopt. Vanaf dat ogenblik werd de Schrift voor hem levend, en daar hij een hart en oor voor de stem der waarheid had, kreeg hij reeds vroeg deel aan Gods wijsheid.

Deze brieven zijn in vertrouwelijkheid aan zijn vrienden geschreven en behoren tegen deze achtergrond gelezen te worden.

Door het uitgeven van zijn brieven wordt nu zijn zorgzame werk met de enkeling tot zegen voor velen.

De meeste brieven zijn geschreven aan zijn 9 jaar jongere broer, tandarts Aksel Smith, die zich in 1905 tot God bekeerde en in het jaar 1919 thuis in Drרbak overleed. In Drרbak is er nog steeds sprake van ontwikkeling en groei als gevolg van zijn zegenrijke arbeid.

Daar vader zijn hele leven zocht Christus te eren en zichzelf zo onzichtbaar mogelijk te maken, heeft hij geen levensbeschrijving nagelaten met reisbeschrijvingen en foto's of verslagen van alles wat hij deed. Maar deze brieven, in liefdeijver voor Christus aan de enkeling geschreven, zijn voor gelijkgezinden nu en later een waardevol erfgoed. Dit is werkelijk voedsel en een gids voor hen die God van ganser harte zoeken.

Wij zijn daarom zeer dankbaar dat door Gods goede leiding deze brieven bewaard gebleven zijn. Om zoveel mogelijk nut van dit gedegen en inhoudsrijke boek te hebben is het aan te bevelen het niet vluchtig door te lezen, maar elke brief te overpeinzen.

Voor hen die meer van zijn leven en dienst willen weten, gaf Skjulte Skatter een herdenkingsnummer uit, dat besteld kan worden bij de uitgever van het blad in Horten.





Voorwoord




Elias Aslaksen Na 35 jaar van vertrouwelijke gemeenschap en medearbeiderschap met Johan Oscar Smith is het zowel mijn vreugde als plicht om mij kort en bondig en naar waarheid over hem uit te spreken, zodat ieder die deze brieven leest er een juist begrip van kan krijgen wie hij die deze brieven geschreven heeft, was en is.

Zijn enige levendige interesse was Christus en de gemeente, vervuld te worden met al Gods volheid die in Christus is, er zoveel mogelijk toe bij te dragen om alle zonde en onvolkomenheid die elk lid aan het lichaam van Christus aankleeft te verwijderen. Om het juiste, het meest volkomene te vinden en te doen in alles, zowel wat leven als dienst betreft. Om alles af te breken wat van Satan, wat naar de mens is, om daardoor plaats te maken voor al de volheid Gods.

Hiervoor offerde hij alles, waakte en bad hij, zodat hij altijd gereed was om als een goed soldaat van Jezus Christus dienstbaar te zijn, waarachtig, rechtvaardig, onbaatzuchtig, zonder aanzien des persoons, trouw en met grote verachting voor winst en eer van mensen, ook al kwam hij als gevolg daarvan met bijna alles en iedereen in conflict. Waar hij ook kwam en wal het ook betrof, overal vond hij onder de gelovigen ongehoorzaamheid, ontrouw, ongeloof en mensenwerk.

Zijn trouwe hart stond hem niet toe ook maar iets van dit alles te accepteren, met als gevolg dat hij noodzakelijkerwijs buiten al het gangbare reilen en zeilen kwam te staan. Maar juist deze buitengewone trouw en overgave van hem aan de Bruidegom van zijn ziel vervulde hem met zaligheid en Geesteskracht. En zo verkoos hij voor altoos deze innige gemeenschap met Christus boven alle wereldse gunst en eer, ook al zou hij daardoor in deze wereld alleen blijven staan, en het zag er in 't begin naar uit dat hij alleen zou blijven. Maar hij bleef verre van alleen! Ere zij God!

Nooit heb ik ergens anders zulk een man ontmoet! Nooit heb ik onder mijn tijdgenoten iemand anders uit binnen- of buitenland over zo iemand horen vertellen!

Daarentegen bereikte hij door Gods grote genade, als gevolg van zijn buitengewone trouw, dat hij ware navolgers kreeg.

Deze brieven van hem zullen in boekvorm heel zeker tot de meest bijzondere en inhoudsrijke boeken van alle tijden behoren, en elk mens onder de zon die erin leest zal er veel nut van hebben, al naar gelang hij ingesteld is en er genade toe krijgt.

Nooit heb ik, zonder een enkele uitzondering, noch in zijn leven noch in zijn dienst, iets slechts bij hem gemerkt. Ere zij zijn dierbare nagedachtenis!

Allen die niet het geluk gehad hebben hem persoonlijk te kennen, krijgen hier gelegenheid enige vergoeding voor dit gemis te ontvangen.

Och, dat ieder hier op aarde zulk een leider had! God zegene een ieder die de genade heeft deze brieven te lezen, dat hij er rijke baat bij zal vinden.





Horten, 19 mei 1898


. (1) Lieve ouders, broers en zusters,

Veel dank voor uw brief die ik ontvangen heb. Ik ben nu aan boord van de “Thor” - Nu kan ik het grote nieuws vertellen, lieve ouders en broers en zusters, namelijk dat ik zo gelukkig ben! En waarom? Wel, omdat ik Jezus heb gekregen tot vriend en broeder; Hij is nu mijn alles. Voorheen had ik nergens vrede, maar de hemelse God zij gedankt: nu heb ik overal vrede! Waardoor kreeg jij dan die vrede? zult u wel vragen. Wel, ik heb al sinds lange tijd begrepen dat er buiten God geen ware blijdschap te vinden is. Zo gebeurde het dat ik op een zondagmiddag O. ontmoette, die op dezelfde dag als ik in dienst kwam, en wij beiden naar de Methodistenkerk gingen. Terwijl wij daar zaten, vroeg ik hem of hij zin had om mee naar huis te gaan en te blijven voor het avondeten. Hij stemde toe. Tijdens het gesprek thuis werd ik zo ontroerd, en wenende namen we elkaar bij de hand en hij bad tot God voor ons beiden. Ik kan niet vergeten hoe ik mij toen voelde. Zoals gebruikelijk kwam natuurlijk de duivel, maar het gebed had toch zijn uitwerking, want de nacht daaropvolgend had ik hondenwacht aan boord van het schip en in een kleine ronde toren bad ik tot God. Het zag er zo donker uit, maar opeens werd ik zo blij dat ik bij het lopen het dek nauwelijks scheen aan te raken. Ja, God alleen kan ons zo blij maken en Hij is boven alles te prijzen.

Het is weliswaar niet zo gemakkelijk voor ons die onder veel anderen moeten verkeren, maar God zal ons helpen om steeds te volharden. U kunt geloven dat het de eerste keer vreemd was toen ik beneden kwam van de wacht en zou gaan eten, want het was namelijk mijn bedoeling om God te gaan danken voor het eten, maar ik had er niet de moed voor. Achteraf kreeg ik hierover zelfverwijt en de keer daarop vouwde ik voor het eerst te midden van de onderofficieren mijn handen en dankte God. Bid tot God voor mij dat Hij mij mag bewaren.

Groet mijn broers en zusters en vraag hen om de Heer te zoeken, want pas dan krijgen we iets om voor te leven.

Een hartelijke groet,



Johan.

. (2) Marviken, 20 december 1903 Geliefde broer Aksel,

Het boek dat ik van je gekregen heb, heb ik gedeeltelijk gelezen en het zou interessant zijn om een weinig in te gaan op de inhoud en de basis ervan. Ik wil het boek als geschenk niet vernietigend beoordelen maar wel als leermeester en opvoeder omdat het gebouwd is op een andere grondslag dan die er ligt, namelijk Jezus Christus.

De schrijver spant zich tot het uiterste in om het goede in de mens op te graven en om daarvan een fundament te vormen en te leggen waarop hij een vesting kan bouwen, die al het kwade in de mens zal weerstaan en overwinnen.

De mens is geworden als Onzer ייn om te kennen het verschil tussen goed en kwaad, zegt God. En dit kennen van het verschil tussen goed en kwaad, houdt niet in dat we tegelijk goed en kwaad kunnen zijn. God kent verschil tussen goed en kwaad, maar “niemand is goed dan ייn en dat is God”. Dus is de mens inbegrepen in dat “niemand”, in de val met de kennis van goed en kwaad.

Rom. 3 vers 10 en de volgende verzen: “Niemand is rechtvaardig, ook niet ייn; er is niemand die verstandig is; niemand die God ernstig zoekt; allen zijn afgeweken, tezamen zijn zij onnut geworden; er is niemand die doet wat goed is, zelfs niet ייn. Hun keel is een open graf, met hun long plegen zij bedrog “ enz.

Dus zien we, dat er in de mens in het geheel geen bruikbaar materiaal aanwezig is voor enige goede basis waarop iets goeds gebouwd zou kunnen worden. De mens is van nature met zijn hele wezen dood, verwijderd van Hem die goed is, namelijk God.

Allen die graven en studeren en roeren in deze dood in de pot, werken tevergeefs. Al zou men z'n hele leven hieraan opofferen, het zou zonder resultaat blijven. God heeft alle dingen besloten onder de zonde opdat Hij zich over allen zou kunnen erbarmen. Alle dingen die onder de zonde besloten liggen, zijn ook door en tot Hem geschapen. Als de mens gedurende heel zijn leven over de schepping en de natuur gedichten maakt of deze dingen bezingt, die onder de zonde besloten liggen, wat voor baat heeft hij daarbij, als hij nooit de oorsprong van deze dingen, God, leert kennen? De wereld gaat voorbij en haar begeren; wat voor baat heeft men er dan bij dat men deze dingen, die er niet meer zijn, bezongen heeft? En waarom moet dit vergaan? Omdat het immers allemaal besloten ligt onder de zonde.

Een slechte bron kan geen goed water geven. Niemand is goed dan ייn, namelijk God. Hij is de bron waaruit wij water moeten drinken en zo bevredigd worden dat wij nooit meer dorst hebben. Dat is iets anders dan wat er in het genoemde boek staat; om zich tevreden te stellen met een stukje blauwe hemel in het uur van sterven. In de natuurlijke mens woont geen goed; daarom moet de mens wederom geboren worden. Het nieuwe, dat in ons geboren wordt, is niets minder dan Jezus Christus zelf. Hij is goed, want Hij is ייn met de Vader en in Jezus Christus heeft niets anders waarde dan een nieuwe schepping. Waarom heeft niets anders enige waarde? Omdat er immers buiten Hem geen goed gevonden wordt.

De mens heeft gezondigd, en daarom moet hij sterven. Indien er dus iets goeds in de natuurlijke mens zou worden gevonden, dan zou dat niet sterven; maar nu sterft de gehele mens; er blijft totaal niets van over. Ditzelfde gebeurt ook met wie gelooft in Jezus Christus, want zijn vlees en bloed zal evenmin het koninkrijk Gods beכrven; maar dit is het verschil, dat wie gelooft, Jezus Christus in zich draagt, op grond van zijn geloof. Dit nieuwe leven, dat niet is aan te wijzen of vast te pakken, is dat wat leeft, wanneer onze aardse tent wordt afgebroken. Men moet wel geheel blind zijn en in de diepste slaap zijn, indien men niet kan begrijpen dat hemel noch zee en berg noch dal ons in ons diepste wezen gelukkig kunnen maken.

Er is in de diepste schuilhoek van ons hart een schreeuwend verlangen naar bevrediging; niets van het geschapene, dat aan ons onderworpen is kan deze begeerte bevredigen, want wij zelf zijn toch het hoogste van al het geschapene. Alleen God kan balsem gieten op dit schreeuwend verlangen en dat geheel bevredigen. Wanneer men op deze manier bevredigd is, zoekt men niet meer door het anemoontje bevredigd te worden, want men is dan bevredigd.

Alleen degene die onbevredigd is, verzint het meest ondenkbare om zijn schreeuwend verlangen te bevredigen. Die zoekt bevrediging bij het anemoontje, bij de heldere sterrenhemel, bij de natuur in zijn geheel, maar hij zoekt het niet bij Hem die de natuur geschapen heeft.

Als de mens zelf ontdekt dat de natuur heerlijk is, hoeveel te sneller zou hij niet behoren te ontdekken, dat Hij die dit alles geschapen heeft, oneindig veel heerlijker is.

Niemand roemt of bewondert de werken van Ibsen of Bjרrnson zonder de schrijvers van deze werken nog meer te bewonderen. Niet “Ja, wij beminnen dit land” (het Noorse volkslied) kreeg de Nobelprijs, maar de schrijver ervan. “Ja, wij beminnen dit land” kan nooit meer presteren dan wat het zelf in zich heeft, maar de schrijver ervan kan wel meer tot stand brengen.

Dus, laat ons hieruit de conclusie trekken dat de Schepper veel meer waard is en veel heerlijker is dan het geschapene.

Indien iemand “Ja, wij beminnen dit land” prees of verafgoodde, maar op de schrijver ervan spuwde of hem verachtte, zou dat bewijzen dat de betreffende stekeblind is, wat ook het geval is met allen die het geschapene lofprijzen en niet de Schepper ervan kennen.

Jij die jong bent en je interesseert voor de waarheid, begrijp wat waarheid eigenlijk in de grond van de zaak is, en laat je niet verblinden door de mooie oppervlakte, zodat je daarbij blijft staan.

Indien je wijsheid zoekt, zoek deze dan bij de oorsprong van de wijsheid, want deze wereldse wijsheid is dwaasheid voor God. Alle dingen zijn geschapen door Jezus Christus en tot Jezus Christus, daarom kunnen we al het mogelijke bij Hem leren.

Geen wijsheid houdt stand voor Gods wijsheid; daarom is het erfdeel van de dienaar des Heren dat hij al zijn tegenstanders in het ongelijk zal stellen.

Nu is het jouw tijd. Nu kun je vastgroeien in valse theorieכn, zodat je moeilijk los kunt komen. Maar nu kun je je ook zodanig binnendringen in Gods kostbare waarheden, dat je een onneembare professor in Gods wijsheid wordt en niemand je kan weerstaan. Je moet zelf kiezen, maar het is het verlangen van mijn hart, dat je het laatste kiest. Oordeel zelf wat juist is. Je broer,



Johan.





Horten, 25 juni 1905


. (3) Geliefde broer Aksel,

Bedankt voor je briefkaart, waarvan de inhoud kort maar goed was. Ik zie hieruit dat je “ja” hebt gezegd tegen Jezus. Dat was een blijde boodschap. Er is blijdschap in de hemel en blijdschap op de aarde over iedere zondaar die zich bekeert. Pas nu zul je ervaren de blijdschap en de vrede die de wereld je niet had kunnen geven. Wandel nu alleen maar op Gods weg voorwaarts; kijk niet om zoals de vrouw van Lot. Ga door met “ja” te zeggen tegen Jezus, want Hij gaat alle kennis te boven. Vergeet nu wat achter je is en jaag naar hetgeen voor je ligt en spoed je naar de schat die ook voor jou is weggelegd in de hemelen. Veracht de wereld in al zijn vormen en streef nooit naar aardse dingen, maar jaag naar de dingen die boven zijn; want het Koninkrijk der hemelen bestaat in rechtvaardigheid, vrede en blijdschap, door de Heilige Geest. Gods Geest drijft ons de diepten van dit koninkrijk binnen, zodat de vrede zal zijn als een rivier en de gerechtigheid als de golven der zee.

Weersta nooit Gods Geest, maar laat je altijd door Hem drijven en leiden; want Hij is bij machte om jou te leiden in alle waarheid. Vrees niet wanneer je in het vuur beproefd wordt, want goud wordt in het vuur gelouterd. Het vuur zal je niet verteren en de wateren zullen je niet overspoelen. Zoek altijd voedsel voor het geestelijk leven. Het voedsel voor het leven van de geest bestaat uit leven en vrede, want de gezindheid van de Geest is leven en vrede. Beproef hen die zeggen dat zij Joden zijn, misschien zul je bemerken dat ze onbesneden zijn naar hart en oren. Wie oren heeft om te horen, hore wat de Geest tot de gemeente zegt. Zet je oren daarom wijd open voor de stem van Gods Zoon, zodat je helder en duidelijk de stem van de Herder zal kunnen onderscheiden van de stem van de huurling. Neem geen genoegen met alleen maar een beetje godsdienstig te worden aan de buitenkant en van binnen even werelds te blijven. Verafschuw zulke dwaasheid. Vaar altijd onder een zuivere vlag en sluit nooit compromissen met de wereld. Hier is het nodig om radicaal te zijn, want Christus en Belial, God en wereld kunnen nooit samengaan. Schaam je nooit voor de naam van Jezus, maar kom vrijmoedig voor Hem uit zodat je vrijmoedigheid toe kan nemen en de beloning groot zal zijn. Onthoud dat Paulus, Elia en alle mannen Gods mensen zijn geweest als wij. Sta daarom pal en vecht zoals Daniכls vrienden.

Schiet je in wijsheid van God te kort, bid er dan om, want Hij geeft gaarne zonder verwijt (Jak. 1). Tot beschaming echter zegt de apostel: “De meesten hebben geen besef van God.” Wil je van God leren, ga dan met Hem om, want met wie je omgaat aan die word je gelijk.

Blijf dus “ja” zeggen tot Jezus en “nee” tegen jezelf en “nee” tegen de wereld. Als je dat doet wordt je spreken enkel ja of nee, en je weet dat alles wat daar bovenuit gaat, uit de duivel is.

Mijn getuigenis is: God heeft mij zijn geliefde Zoon geschonken, die door geloof in mijn hart woont. Door het geloof in Hem is de vrede als een rivier. Ik zal niet roemen dan alleen in Hem en in mijn zwakheid, want Hij heeft mij zowel door vuur als door water laten gaan, maar ik heb altijd overwonnen, door onze Here Jezus Christus.

Hij kastijdt die Hij liefheeft en tuchtigt iedere zoon die Hij aanneemt. Hoe groter men in de wereld wil worden, des te meer tucht en opleiding is er nodig. Precies zo is het ook in het koninkrijk van God: Hoe verder je in het goddelijke door wilt dringen, des te minder plaats blijft erover voor je leven in de wereld, maar des te meer worden je ogen en oren geopend voor de krachten van de toekomende wereld. Daarom staat er ook: Wie zijn leven verliest in deze wereld, zal het vinden.

Nu heb je een uitgestrekt land en een groot terrein voor je; neem het in en vrees niet. De Heer is met je. De muren van Jericho zullen vallen, de inwoners zullen vluchten en elk stukje dat je inneemt, is van jou. Christus heeft alle macht in hemel en op aarde; Hij heeft de sleutels van dood en hel. Zelfs de hel staat onder zijn toezicht, en de dood ook. Daarom hebben we juist gehandeld toen we “ja” zeiden tegen zulk een geweldige vorst.



Je Johan.





Horten, 5 juli 1905


. (4) Geliefde broer Aksel,

Ik ontving je zeer welkome brief vandaag. Het was een grote blijdschap voor mij je getuigenis in Christus te mogen vernemen; dat je Hem liefhebt zonder geveinsdheid in alle eenvoud. Je hebt een kostbare keuze gedaan, geliefde broer. Gods vrede zij altijd met je in rijke mate. God zal je meer dan overwinning geven in Jezus Christus. Het verblijdt mij dat je je troost vindt in het fundament van het Woord, en dat je overwinning hebt over de duivel en zijn wezen. De duivel kan slechts tevoorschijn komen in de mens. In de lucht of hemel openbaart hij zich niet. De duivel heeft niets te maken met ons - “Een Woord Gods kan hem binden,” zegt Luther. Het licht verdrijft de duisternis, de waarheid verjaagt de leugen, de rechtvaardigheid overwint de onrechtvaardigheid, enz.

Wij hebben een koninkrijk ontvangen dat onwankelbaar is en dat niet te grijpen is met handen, want net zo min als leugen de waarheid kan verdrijven, evenmin kunnen wij door de vader der leugen, de duivel, overwonnen worden, want wij bevinden ons in een koninkrijk dat bestaat in rechtvaardigheid, vrede en blijdschap door de Heilige Geest. “Indien gij gelooft, zult gij de heerlijkheid Gods zien.” Het gaat om geloof. Wij gaan de rust in, wij die tot geloof gekomen zijn. Wat is de rust, zul je vragen? Rust is de volledige overgave in God, bladstil liggen in zijn hand zoals leem in de handen van de pottenbakker. Christus heeft de sleutels van dood en hel zodat we niets hebben te vrezen. God is het die zowel het willen als het werken in ons werkt. Wij dragen deze kracht, die alles te boven gaat, in aarden vaten, opdat de roem zij van God en niet van onszelf. Christus is het leven in ons, wij zijn niets. Hij moet wassen, wij moeten minder worden.

Je wijst mij op 1 Johannes 3:9. “Een ieder die uit God geboren is, doet geen zonde, want het zaad Gods blijft in hem, en hij kan niet zondigen, want hij is uit God geboren.” Ja, dat is kostbaar. Het vergaat ons zoals Jozef: “Hoe zouden wij dit grote kwaad doen om tegen God te zondigen?” Wij kunnen het niet, omdat zijn liefde (zaad) uitgestort is in onze harten. Degene die men liefheeft kan men niet tegenwerken. Lees Psalm 1.

Ik heb in het geheel niets tegen je brief, integendeel, het verheugde mij om je ijver en vastberadenheid te zien. Wanneer ik, zoals je misschien weet, in conflict kom met zowat alle mensen, dan komt dit omdat het Woord op hen werkt als een zwaard en niet als geest en leven. Alle dingen liggen open en ontbloot voor de ogen van Hem voor wie wij rekenschap hebben af te leggen, zodat wij huichelarij en geveinsdheid achterwege kunnen laten. Naar de tijd gerekend zouden velen leraars behoren te zijn in Christus, maar ze zijn van de weg der waarheid afgeweken en hebben alleen maar de naam behouden dat zij leven, hoewel zij dood zijn. Zulke mensen zijn een ware pest. Schuw zulke mensen. Waar het hart vol van is, daarvan spreekt de mond. Wanneer het hart vervuld is van God, dan spreekt men goddelijke dingen. Wanneer het vervuld is met de wereld, dan spreekt men uit de wereld. Hier is geen tussenweg. Of wij dienen God, ofwel de wereld. Beide te dienen is een onmogelijkheid. God laat zich niet voor de gek houden. Hij is scherp als loog. Zijn ogen gaan over de gehele wereld om hem krachtig bij te staan, wiens hart volkomen naar Hem uitgaat.

Laten wij daarom onze harten reinigen in gehoorzaamheid aan de waarheid tot ongeveinsde broederliefde, zodat wij elkander van harte en vanuit een rein hart kunnen liefhebben. Lees Job 32:1 en verder, en je zult bemerken dat niet altijd de ouden wijs zijn of dat de grijsaards verstaan wat recht is, maar dat het Gods Geest in de mens is die ons inzicht geeft. Ik ben God dankbaar voor zijn goede Heilige Geest. Die onderwijst mij en maakt mij in waarheid gereed. Hij geeft mij inzicht in de geestelijke dingen, en door die Geest wordt niemand mij te sterk. Ik heb dit niet uit mijzelf, maar ik herhaal dat dit Gods Geest is die in mij is. Daarom lieve broer, wil je wijsheid zoeken, gehoorzaam dan altijd Gods Geest. Hij zal je ook zeker tuchtigen, maar weet dan, dat tucht wijsheid brengt. Verdrukking brengt zachtmoedigheid, enz. God is een kunstenaar in het behandelen van ons.

Gods Woord is heel mijn lust. Ik houd zoveel van Gods woord dat ik daar tijdenlang in verzonken kan zijn. Is dat roem? Laat het dan roem zijn, want het is de waarheid, en Christus is de waarheid. En er staat geschreven: “Wie roemt, roeme in de Here.” Dat is geoorloofd.

Onder Gods Woord versta ik niet alleen de Schrift, maar dat wat mij door en door zalig maakt, en alleen Jezus kan zalig maken; daarom staat er, dat het Woord vlees werd en onder ons gewoond heeft. Hij werd voor ons tot zonde gemaakt om de zonde teniet te doen.

“En nemen zij zelfs ons leven, bezittingen, eer, kinderen en vrouw af, laat maar weghalen, laat maar gaan, ze kunnen niet meer nemen, Gods rijk behouden wij.”

(“Een vaste burcht”, van Luther) Dat is volledige overgave.

Zoals je nu Christus hebt aangenomen, zo moet je ook met Hem blijven omgaan, en ik kan je er niet genoeg aan herinneren dat je niet meer achterom moet zien. Laten we ons voorwaarts en huiswaarts begeven. Laten wij niet de moed verliezen in de verdrukking en de tucht, want wij weten welke heerlijkheid ze brengen. “Goud wordt in vuur gereinigd, en wie door de Here wordt aangenomen, wordt gereinigd in de oven der vernedering.” Helemaal naar beneden - niet alleen maar een beetje. Hoe groter je bent, des te meer moet je je vernederen, staat er geschreven. Dit is de weg, de waarheid en het leven. Hij heeft ons een voorbeeld gegeven, waard om na te volgen. Hier is de smalle weg. Kun je die zien??? Hier moet het bedenken van het vlees verstommen in lijden en dood. Wil je Hem hier volgen? Immers indien wij met Hem lijden, zullen wij ook met Hem verheerlijkt worden. Nu gaat het erom dat men de prijs goed berekend heeft, zodat men niet, na het fundament gelegd te hebben, zal moeten stoppen en de mensen laten lachen, omdat men begon te bouwen en niet genoeg had om het werk te voleindigen. Blijdschap in God is de kracht in dit alles. Welk een geheimenis, verborgen voor wijzen en verstandigen, maar geopenbaard aan onmondigen.

Hartelijke groeten van je broer,



Johan.





Horten, 20 juli 1905


. (5) Geliefde broer Aksel,

Gods genade en vrede in Christus Jezus onze Here.

Ik heb je zeer fijne brief ontvangen, en het is een grote blijdschap en troost voor mij om jouw blijdschap en vrede in Christus Jezus te zien. De vreugde in de Here is onze sterkte. De vreugde geeft ons kracht en sterkte om de wereldse begeerten te verzaken. Ik hoor dat je in een bijeenkomst geweest bent en dat het daar traag ging en dat het zwaar, taai en langdradig was. Ja, ik heb dit ook meegemaakt, maar het is waar wat je schreef: zij hebben het zo omdat zij ongelovig zijn.

Je schreef dat je een onbetamelijk woord had gezegd op een fietstocht toen je bijna viel, en dat je toch geen verwijt van God hierover kreeg. Ja, zo is het, en dat is wonderlijk in onze ogen. Ik bemerkte dit toen ik mij bekeerde, en ik vertelde het aan dominee N.N. om zo mogelijk de oorzaak te weten te komen waarom ik geen tucht ontving toen ik onvrijwillig iets deed wat verkeerd was, maar hij antwoordde hier niet op.

Maar God, die machtig is om te onderwijzen en te leren, is mijn leermeester geweest, en geen mens. Wat God mij heeft gegeven, dat heeft Hij mij door openbaring in zijn kennis gegeven. En nu, geliefde broer, zal ik je zeggen wat de oorzaak hiervan is, maar niet allen verdragen zulke waarheden. Moge God je de geest van inzicht, verstand en openbaring in zijn kennis geven. Efeze 1:17. Lees dit.

Wanneer ik vrijwillig zondig en wanneer deze zonde een vrucht is van de begeerte, dan is zo'n zonde: zonde tot de dood. Want dan leeft men naar het vlees en men moet sterven - geestelijk. De begeerte wordt bevrucht en baart zonde.

Maar er is zonde die niet tot de dood is, bijv. zoals jij deed toen jij fietste. Jij deed datgene wat je haatte, en toen was jij het niet, maar de zonde die in je woont. Romeinen 7:17. Zulke dingen gebeuren het hele leven door en dat bestudeerde Paulus zeer precies en na alles overwogen te hebben, kwam hij tot het resultaat dat staat in Rom. 7:25: “Gode zij dank door Jezus Christus, onze Here! Derhalve ben ik zelf met mijn gezindheid dienstbaar aan de wet Gods, maar met mijn vlees aan de wet der zonde.”

Onze gezindheid dient God, maar ons vlees kan niet anders dan de wet der zonde dienen, want wat geboren is uit vlees, is vlees. Maar toch is er geen veroordeling voor wie in Christus is, wie niet wandelt naar het vlees, maar naar de Geest. Wandelen naar het vlees wil immers zeggen dat je leeft naar je lusten. Maar er staat, dat wie Christus Jezus toebehoren, hebben het vlees met zijn hartstochten en begeerten gekruisigd. En als dan de lusten en begeerten gekruisigd zijn, is het onmogelijk dat deze bevrucht kunnen worden en zonde voortbrengen. Bevruchting betekent dat de begeerte de instemming verkrijgt van onze gezindheid. Het baren van de zonde is het uitvoeren door het lichaam van de zondige daad. Maar wanneer wij nu Gods wet dienen met onze gezindheid, dan wijst immers de gezindheid alle begeerten van het vlees af en deze blijven onvruchtbaar, omdat er geen daad te voorschijn komt. Maar wanneer ik datgene doe wat ik haat, dan ben ik het niet meer die het doet, maar de zonde die in mij woont.

Op deze manier wordt de genade genade. Bedenk eens wat een liefde van God. Al ons roemen is uitgesloten. God verblijdde jou met zijn zegen ondanks wat je deed. Zal dit je hart niet zacht maken, zodat je zelfs je eigen leven gaat haten in deze wereld, daar dit eigen leven, ondanks Gods oneindige liefde, zo slecht kon zijn. Maar wanneer wij zelfs ons eigen leven haten, dan zijn wij ook zijn discipelen. Op deze wijze zullen wij altijd in de dood overgegeven worden om Jezus' wil, opdat ook het leven van Jezus zich in ons sterfelijk vlees openbare.

Hoe innig dierbaar en kostelijk is het om zich in Hem te bevinden - niet met onze gerechtigheid die uit de wet is, maar met de gerechtigheid door het geloof van Jezus Christus, Gods Zoon. Het is een grote vreugde voor mij, dat je het verschil begint te horen tussen de stem van de herder en die van de huurling, die vlucht als de wolf komt. Wij kunnen hier nooit radicaal genoeg zijn. Kom voor de waarheid uit op iedere plaats, en het gevolg daarvan zal zijn dat je zelf overgelukkig zult worden, maar de mensen zullen zeggen dat je van de duivel bezeten en gek bent. Ze wierpen de blindgeborene uit de synagoge omdat hij Jezus eerde, maar toen hij buiten kwam, ontmoette hij Jezus. Buiten ontmoeten wij Jezus, wanneer wij verworpen en uitgestoten zijn door de synagoge. God heeft door zijn grote genade en barmhartigheid mij zijn Geest van wijsheid en openbaring in zijn kennis gegeven, maar als ik spreek, dan zijn zij uit op strijd - ondanks dit jubelt mijn hart van vreugde. “Ik probeerde te zwijgen,” zegt de profeet, “maar toen werd het woord in mij een vuur dat mijn beenderen verteerde.” Halleluja voor zo'n kracht. Paulus ging nooit iemand gedwee uit de weg. Er staat van Elisa dat niemand de overhand op hem kreeg of hem te sterk werd.

Je zei: Ik heb de Geest en die volg ik. Halleluja hiervoor, broer. De gezindheid van de Geest is leven en vrede, maar de Satan is niet bedacht op dingen Gods. Allen die door de Geest geleid worden zijn kinderen Gods en de Geest drijft ons waarlijk niet om te doen wat verkeerd is. Schrijf toch spoedig terug, het is zo fijn om te horen hoe het met je gaat.

Je in Christus medeverloste broer,



Johan.





Horten, 25 juli 1905


. (6) Geliefde broer Aksel,

Ik verlang ernaar om je nog enige woorden te doen toekomen in Christus Jezus.

De rechtvaardige zal uit geloof leven. Dus worden wij gerechtvaardigd door geloof, precies zoals onze vader Abraham. Nu is er slechts ייn geloof, een doop, ייn God en Vader van allen. Het is niet zo dat iedereen zalig wordt door zijn geloof, als dat van willekeurige aard is. Maar een ieder wordt zalig door zijn geloof, wanneer dit geloof het geloof van Jezus Christus, Gods Zoon is. Want zelfs het geloof is niet van onszelf, maar het is het geloof van Gods Zoon. Dit is dat ene geloof. Dit geloof had Abraham en alle mannen Gods uit de oudheid, want zij zagen op de beloften. Dit geloof had de oude Simeon, want hij zei: “Nu laat Gij, Here, uw dienstknecht gaan in vrede, naar uw woord, want mijn ogen hebben uw heil gezien.” “Door geloof is aan de ouden een goed getuigenis gegeven.” Hebr. 11:2.

Wanneer men het geloof heeft ontvangen, bedenk dan dat het geloof zonder de werken dood is. De werken des geloofs zijn de vruchten van de Geest. Door geloof wordt de eis der wet in ons vervuld. Door geloof worden wij geheel en al geheiligd. Door geloof groeien wij naar het hoofd toe, tot de mannelijke rijpheid in Christus. Wij komen niet het Koninkrijk Gods binnen zonder dat wij worden als een kind, maar nadat wij binnen gekomen zijn, is het de bedoeling dat we opgroeien zullen naar de wasdom die God geeft. Opgroeien in dit koninkrijk is opgroeien in gerechtigheid, vrede en blijdschap door de Heilige Geest, want hierin bestaat het koninkrijk Gods. Tucht brengt wijsheid. Wie Hij liefheeft, die tuchtigt de Here, en Hij kastijdt iedere zoon die Hij aanneemt. Als je door de Here getuchtigd wordt, dan is dit geen veroordeling. Wie niet getuchtigd wordt is een bastaard en geen kind.

Acht geven op de terechtwijzing geeft inzicht en een welopgevoede ziel wijkt van het kwade. Niet gerekend naar het getal der jaren bezit men de juiste ouderdom, maar godsvrucht is ware ouderdom. Daarom zei Paulus tot Timote�s: “Niemand schatte u gering om uw jeugdige leeftijd.” De bejaarden verstaan niet altijd wat recht is.

Laten we leren van de jonge Elihu, wat wijsheid en inzicht zeggen wil. Job 32 e.v. “Indien iemand in wijsheid tekort schiet, dan bidde hij God daarom, die gaarne geeft zonder verwijt,” zegt Jacobus. Maar wie wijsheid van God begeert, moet zijn rug lenen voor de tucht, want de tucht brengt wijsheid. De wijsheid neemt ons om te beginnen mee op omwegen, maar later, wanneer zij zich op ons kan verlaten en ons met haar tuchtiging heeft beproefd, dan gaat zij met ons op de rechte paden. Jezus Sirach 4:18-21. Wie wijsheid zoekt, zal ijverig de oude geschriften en profeten onderzoeken. De wijsheid wordt verkregen in de gelegen vrije tijd. Wie alleen maar spreekt over ossen en graag de ossen met de zweep drijft, wordt niet wijs. Jezus Sirach 38:25-27.

De duivel begrijpt en weet goed wat des mensen is, maar nooit wat van God is. De nieuwe schepping is van God, en die kan nooit door de duivel bereikt worden. Satans kop werd aan het kruis vermorzeld. De nieuwe schepping is gekomen na de dood van Christus, daarom heeft de duivel er geen weet van wat er gebeurd is nadat zijn kop werd vermorzeld. Hij is alleen bedacht op de dingen der mensen. Daarom staat er: “Wie zijn leven verliest in deze wereld, zal het vinden.” Het is alleen maar het leven in deze wereld waar de duivel verstand van heeft, maar hoe meer wij ons leven inzetten, des te meer wordt Satans kop onder onze voeten vermorzeld. Daarom staat er: “Allen die Hem aangenomen hebben, heeft Hij macht gegeven om kinderen Gods te worden.” Hij die in u is, is meerder dan die in de wereld is. De geestelijke mens beoordeelt alle dingen, zelf echter wordt hij door niemand beoordeeld, want wie kent de zin des Heren, dat hij Hem zou voorlichten?

Dit zijn zulke heerlijke dingen, geliefde Aksel, dat ik hier graag dag en nacht over zou willen spreken, want mijn hart heeft grote rust en vrede gevonden in zijn lieflijke wegen en in zijn kennis. Daniכl werd door de engel een zeer bemind man genoemd, en zijn gebeden werden verhoord van de dag af dat hij zijn hart erop zette om inzicht te verkrijgen. Daar jij nu reeds begonnen bent met Gods wil en zijn wegen te verstaan, wil ik je aanraden je hart erop te zetten om wijsheid van God te verstaan, want hiervan zul je grote blijdschap hebben. Hierdoor zul je je verblijden over je verstandige antwoorden. Wanneer je op de samenkomst komt, dan zullen de mensen erop wachten dat jij zult gaan spreken. Wanneer jij begint te spreken, zullen zij hun oren spitsen en wanneer je doorgaat zullen ze de hand op de mond leggen. Lengte van dagen is in haar rechterhand in haar linkerhand rijkdom en eer.

Haar wegen zijn lieflijke wegen, al haar paden zijn vrede. Het koninkrijk Gods bestaat niet uit droge leer maar uit Geest en leven en kracht. Men kan niet door studeren de wijsheid van God zich eigen maken. Wat men leest en leert, komt binnen door de menselijke of vleselijke zinnen, maar het bedenken van het vlees is vijandschap tegen God. Gods openbaring wordt aan een ieder gegeven tot welzijn van allen. Hoe meer gehoorzaam wij zijn, des te meer van Gods kennis wordt ons tot nut, en des te meer krijgen wij er deel aan.

Het koninkrijk Gods bestaat evenmin uit eten en drinken. Evenmin komen wij bij elkaar om het gezellig te hebben - maar tot opbouw. Iedere tong die zich voor het gericht tegen u keert, zult gij in het ongelijk stellen. Dit is het erfdeel van de knechten des Heren.

Neem deze erfenis zo snel mogelijk in bezit, geliefde Aksel. Sta dan, met de helm des heils op het hoofd, het pantser der gerechtigheid om je lendenen, geschoeid met de bereidvaardigheid van het evangelie des vredes, met het schild des geloofs, waarmee jij alle brandende pijlen van Satan zult kunnen doven, en grijp daartoe ook het zwaard des Geestes, dat is het woord van God. Zo gewapend, zijn wij volkomen in staat om stand te houden en kunnen wij met Luther zeggen: “En nemen zij zelfs ons leven, bezittingen, eer, kinderen en vrouw af, laat maar weghalen, laat maar gaan, ze kunnen niet meer nemen, Gods rijk behouden wij.”

De leer van Christus is radicaal en scherp als loog. Wee hem die zich hiertegen verzet. Zelfs Paulus vermocht niets tegen de waarheid, maar alleen maar voor de waarheid. Christus kwam niet om vrede te brengen, want twee zullen staan tegenover drie en drie tegen twee in ייn en hetzelfde huis. Twee koninkrijken - dat van de duisternis en dat van het licht - kunnen geen vrede bewaren, want zij hebben elkaar de oorlog verklaard. De liefde verblijdt zich met de waarheid. Paulus was een doodslucht ten dode voor hen die verloren gingen en een levensgeur ten leven voor hen die gered werden op iedere plaats. En dan vraagt hij: “En wie is tot zulk een taak bekwaam?” Ik was als een stoomketel die op springen stond, of zoals je kunt lezen in Job 32:19-22. Nu ben ik vrij, want ik heb de waarheid gezegd in Christus Jezus, en niemand vermag te weerleggen wat ik geschreven heb. Dat is mijn roem en erfdeel in Christus. Ik wil mijn eigen eer niet zoeken, maar zijn eer, want degenen die dat doen zijn waarachtig en er is geen bedrog in hen. Door allerlei tegenspraak en lijden werd de Leidsman onzer behoudenis volmaakt. Het hele leven van Christus was een aaneenschakeling van tegenspraak en strijd in het bijzonder tegen de godsdienstigen. Hij week nooit naar rechts noch naar links met zijn geest, maar Hij liet zich door hen de baard uitrukken en verdroeg spot en hoon, maar nooit zei Hij: Ik heb spijt van wat ik gezegd heb en neem alles terug in stof en as. Dat is het wat Satan en de wereld willen. Maar ze zullen de woorden wel moeten laten staan en er geen vat op hebben. Schrijf spoedig. Je broeder in dezelfde genade, onder dezelfde condities en verdrukking, tucht en opvoeding,



Johan.





Horten, 31 juli 1905


. (7) Geliefde broer Aksel,

Veel dank voor je erg fijne brief, die het getuigenis draagt dat je het goed hebt in Christus Jezus.

De Geest maakt levend - het vlees doet geen nut. De Here is de Geest, en waar de Geest des Heren is, is vrijheid. Wie Gods Geest bezit, heeft niets te verbergen. Daarom kan alles aan het licht komen. Wanneer wij in dit licht wandelen, dan hebben wij gemeenschap met elkander, en het bloed van Christus, Gods Zoon, reinigt ons van alle zonde. Wie is het die veroordeelt? Christus is de gestorvene, ja wat meer is, de opgewekte.

Ik hoor dat je iemand ontmoette die je wilde tuchtigen. Dan was dat waarschijnlijk een van de duizenden. “Want al hadt gij duizenden opvoeders in Christus, gij hebt niet vele vaders,” zegt de apostel. Maar waar het om gaat is, dat de genade - en niet de duizenden opvoeders - ons zal opvoeden om de goddeloosheid en de wereldse begeerten te verzaken.

Je had het over het gezelschap waarmee je samen was, dat het werelds was enz., maar dat je grote blijdschap hebt om hun het Woord te verkondigen. Ja, hier kan geen regel voor worden opgesteld. “Alles is mij geoorloofd - maar ik zal mij door niets laten knechten,” zegt de apostel. “En indien iemand der ongelovigen u uitnodigt en u wenst te gaan, eet dan alles wat u wordt voorgezet, zonder dat gij navraag doet uit gewetensbezwaar.” Maar nu is het zo: wij dienen de wet Gods met onze gezindheid en de wet der zonde met het vlees, maar de goddelozen dienen de wet der zonde met allebei, dus met gezindheid en vlees - hier ligt het verschil. Kunnen wij net als de apostel volmondig zeggen: “Want wij zijn voor God een geur van Christus onder hen die gered worden en onder hen die verloren gaan; voor dezen een doodslucht ten dode, voor genen een levensgeur ten leven;” “en wie is tot zulk een taak bekwaam?” 2 Kor. 2:15. Indien wij hiertoe bekwaam zijn, dan kunnen wij gerust meegaan tot in de slechtste kroeg en in het paleis van de koning, want wij zijn als vuur te midden van droog stro.

Maar indien men zwak is en geneigd is om een ongelijk span te vormen met de ongelovigen, dan doet men er het beste aan om zich zo vlug mogelijk af te scheiden, want welke overeenstemming is er tussen Christus en Belial - God en de wereld - geloof en ongeloof? 2 Kor. 6:14 e.v. “Daarom, gaat weg uit hun midden en scheidt u af, spreekt de Here, en houdt niet vast aan het onreine, en Ik zal u aannemen.” Onze gezindheid en de wereldse gezindheid staan lijnrecht tegenover elkaar. De wereld heeft de gezindheid van het vlees en deze is de dood, maar wij hebben de gezindheid van de Geest en deze is leven en vrede. Wij moeten het oude zuurdeeg wegdoen en een nieuw deeg worden. “Laten wij ons reinigen van alle bezoedeling des vlezes en des geestes, en zo onze heiligheid volmaken in de vreze Gods!” Wie met pek omgaat, wordt ermee besmet. Wie vuur aanraakt, brandt zich. Wie met de zonde omgaat, zal diens prikkel leren kennen. Onze vrijheid is groot in Christus, maar deze moet nooit gebruikt worden als aanleiding voor het vlees. “Zullen wij bij de zonde blijven, opdat de genade toeneme? Volstrekt niet! Immers hoe zullen wij, die der zonde gestorven zijn, daarin nog leven?”





Laten wij nooit vragen naar de brede wegen, in hoeverre wij toenadering tot de wereld kunnen zoeken en toch een christen kunnen zijn! Indien wij dienaars des Heren willen zijn, dan zullen wij moeten spreken als het woord Gods, en dat is in de eerste plaats

ten tweede levend, scherper dan enig tweesnijdend zwaard. Het is niet bot of stomp, maar het scheidt vaneen gewrichten en merg, en het schift de verborgen overleggingen en gedachten des harten.scherp, In je laatste brief wek je de indruk dat je wilt proberen je wereldse kameraden te behouden en tegelijkertijd een leven in Christus te hebben. Maar ik wil je dit zeggen, lieve Aksel, dat jij hen zult moeten winnen, of zij zullen jou winnen. Ontelbaar vele mensen hebben geprobeerd om God en de wereld te verenigen, maar dit is altijd op mislukking uitgelopen en is tot verderf geworden voor de betreffende. Wanneer je gelukkig en blij bent in Christus, verkoop dan niet je eerstgeboorterecht voor een bord linzen - zoals Esau. Later zocht hij het onder tranen, maar tevergeefs. Als je gezond en sterk wilt worden als een jonge leeuw en springen wilt als een gemest kalf, zet je dan goed af tegen de wereld en haar heerlijkheden en preek zodanig tegen je vrienden dat ze of de benen nemen ofwel versmelten voor je vurige taal.

Ik kan niet anders spreken dan ik doe. Moge God je inzicht en openbaring van de Geest geven om zijn geheimenissen te verstaan, waarvan deze verstandigen en wijzen naar de wereld geen begrip hebben. De waarheid zal zich niet naar ons richten,

Gij zult de waarheid verstaan en de waarheid zal u vrijmaken. Christus is de weg, de waarheid en het leven. Hij gaat alle kennis te boven. Nemen wij de leugen aan, dan wordt de leugen ons deel, en nemen wij de waarheid aan, dan wordt de waarheid ons deel. De wijsheid zal ons door vuur en door water leiden. De waarheid is radicaal en houdt geen rekening met ons eigen leven in deze wereld. God spaarde ook niet zijn Zoon.maar wij moeten ons naar de waarheid richten. Lees Lucas 11 vanaf vers 37 tot het einde. Hier zit Jezus bij een Farizeeכr aan tafel, maar let erop hoe Hij hen aanpakt. Een maaltijd maakte Hem niet tot slaaf van zijn gastheren.

In Hand. 6:10 staat van Stefanus: “En ze waren niet in staat de wijsheid en de Geest waardoor hij sprak, te weerstaan.” In Hand. 7:57 stopten zij hun oren toe en stormden als ייn man op hem los. Stefanus was zeer geschikt om tot de wereld te prediken, want niemand kon hem weerstaan. Maar hierin lag de vijandschap. Stefanus was een krachtige steen des aanstoots.

Abraham zat in Gods raad. Hij maakte tegenwerpingen toen God Sodom wilde verwoesten en God schonk grote aandacht aan zijn spreken. Lot was eveneens rechtvaardig, maar God kon niet op dezelfde manier tot hem spreken als tot Abraham. Zo is het ook nu. Het gaat erom zichzelf geheel en al over te geven in God, zodat men in zijn vertrouwelijke raad kan zitten. Het is interessant om daar te zijn. Daar verstaat men de samenhang der dingen. Daar is men niet onzeker in zijn zaken, maar men is volkomen zeker en kan volkomen zeker spreken. Wij geloven, daarom spreken wij. Is iemand onzeker, dan spreekt hij onzeker. Maar het geloof is de volle overtuiging der dingen die men niet ziet. Dat is niet onzeker.

Het is kostelijk dat je er licht over kreeg, dat wij nu eenmaal noodzakelijkerwijs Gods wet moeten dienen met onze gezindheid en de wet der zonde met ons vlees, en hiervoor dankt Paulus God. Het is wonderlijk, maar hierin wordt altijd ons roemen uitgesloten en de voortdurende genade voedt ons op. Men behoeft wat betreft deze dingen niet onwetend te zijn, maar voor de meesten is het verborgen. Zij durven dit niet te geloven. Enkel lafheid. Er is stoutmoedigheid voor nodig. De vrijheid van Noorwegen verkregen wij door een snelle staatsgreep. Precies zo krijgen wij de vrijheid in Christus door “snelle staatsgrepen.” Weg met alle compromissen en verbinding met de wereld. Zij stellen voorwaarden. Lap die aan je laars. Satan is

en de voorwaarde is dat we dat geloven.vertreden, Groeten thuis. Het is zo algemeen om te willen

maar de kwestie is: werken, Ons eigen uiterlijk werken is niets - enkel dwaasheid.“God is het. die zowel het willen als het werken in u werkt.” Ik sprak vandaag en ook enige dagen geleden met kapitein N.N. Hij kon mensen die voortdurend Gods woord in de mond namen, niet zetten. Dat moesten we maar binnenskamers doen. Ik antwoordde hem dat er niet veel terecht zou komen van het uitgaan in de wereld en alle volken tot Jezus' discipelen maken, als iedereen in de binnenkamer zou kruipen. Hij beet zich op de lippen en hield zich stil. Met de magazijnbeheerder spreek ik veel over deze dingen, want ik zit overdag op zijn kantoor. Vandaag las ik Lucas 11 waar Jezus genodigde is, aan hem voor, en hij lachte en verheugde zich.

Schrijf spoedig, want het is erg fijn om van je te horen.



Je Johan.





Horten, 2 augustus 1905


. (8) Geliefde broer Aksel,

Hartelijk dank voor je brief.

Het is interessant om je te schrijven over de dingen die boven zijn. Niets verheugt mij zozeer als te delven in de ontzaglijke rijkdommen die God ons heeft geschonken. Ik wil niet ruilen voor al de wijsheid van de wereld, want deze wereldse wijsheid vergaat. Evenmin wil ik mijzelf prijzen, maar God zal al de eer hebben, Hij die mij trok uit de muil van de dood en uit het hol van de duisternis. Hij keerde mijn gezindheid af van dwaasheid en onverstand en stelde mijn voeten op de rots. Ik weet niets uit mijzelf, want ik ben dommer, gemeten naar wereldse wijze, dan de mensen in het algemeen. Wat ik heb, heb ik van God ontvangen - zonder werken en zonder betaling. Naar het vlees ben ik slecht van voetzool tot hoofdschedel. Mijn beste werken puilen uit van egoןsme, mijn liefde vloeit over van zelfbewondering. Mijn christendom poetst alsmaar meer de uiterlijke glans op, waardoor alle eer wordt binnengehaald in de onverzadigbare schuren van het eigen ik.

Dit leven werd een walging voor mij. Ik begreep dat ik een deeg was, geheel met slechtheid doorzuurd. Ik zei tot God: “Ik kan geen christen zijn, mijn leven is waarlijk afgrijselijk en

ik schiet in alles tekort.” Vanaf dat moment werd Christus mijn leven. Ik was tot erkentenis gekomen dat

Ik was vanaf dat moment ondeugdelijk. Ik haat mijn leven in deze wereld, want dat is slecht en ik wil nooit meer proberen om daar iets van te maken.Hij het leven was. Zalig is een ieder die zichzelf gesneden heeft ter wille van het Koninkrijk der hemelen. “Die het vatten kan, die vatte het,” zegt Jezus, Matt. 19:12. Door de genade Gods die in mij is wil ik je hierover iets vertellen. Laat alles dienen tot godsvrucht.

Wat is een gesnedene? Dat is een man die “ontmand” is. Zo'n man kan geen omgang hebben met een vrouw. Wat is de vrouw? Dat is de wereld. Wat of wie is de man? Dat is het vlees. Het vlees heeft lust tot de wereld, precies zoals de man tot de vrouw. Maar wanneer men zich gesneden heeft ter wille van het Koninkrijk der hemelen, dan wil dit zeggen dat men zichzelf onbruikbaar heeft gemaakt vooralle gemeenschap met de wereld. Men heeft alle verbindingen met de wereld afgesneden. Het vlees is dan gesneden, want dat blijft alleen. Wie Christus toebehoort, heeft het vlees met zijn hartstochten en begeerten gekruisigd. Gods wijsheid moeten we niet in ons hoofd opnemen zoals de kennis van de wereldgeschiedenis, maar in ons hart, want met het hart gelooft men - niet met het hoofd. Christus - Gods wijsheid - woont door het geloof in het hart - niet in het hoofd. Zalig zijn zij die zich niet met vrouwen hebben bevlekt, zij zijn maagden. Eerst het natuurlijke en daarna het geestelijke. De Meester zegt: wanneer gij de natuurlijke dingen niet verstaan kunt, hoe zoudt gij dan de geestelijke dingen verstaan - indien Ik u hierover sprak. Daarom sprak Hij in gelijkenissen. Onze woordenschat is alleen bruikbaar voor natuurlijke dingen. Indien men over het hemelse wil spreken, dan moet men de woorden gebruiken die de Heilige Geest ons leert, en de geestelijke betekenis in gelijkenissen naar voren brengen.

In tongen spreken wil zeggen, dat men in de Geest spreekt zonder zijn verstand te gebruiken, maar dan moet er iemand aanwezig zijn die dit kan uitleggen. Profetisch spreken is zo spreken dat men in de Geest en met het verstand spreekt. God gaat ons verstand verre te boven, dus kunnen wij het beste tot Hem naderen door

niet het verstand te gebruiken. Maar voor de anderen die toehoren is het beter vijf woorden met het verstand te spreken dan tienduizend woorden in een tong. Men kan zo ook bidden met tongentaal, maar ook dan is het verstand onvruchtbaar. Lees hierover in 1 Kor. 14. Daar heden ten dage Gods wet te weinig overpeinsd wordt, hoort men nooit dat men spreekt over tongentaal en profetie, maar toch bestaat dit nog. De meesten echter weten niet eens wat dat is. Er is zeer veel wonderlijks in Gods heerlijke wijsheid. Wij zullen grotere dingen zien dan deze, want Christus gaat alle kennis te boven. De middelaar is niet de vertegenwoordiger van ייn, maar God is ייn. Het is de middelaar die in het hart woont, maar indien Hij niet de vertegenwoordiger van ייn is, dan kunnen wij ook niet ייn zijn. Toch hebben we ייn bedoeling, zo ver als we gekomen zijn.

Zoals gezegd is het mijn grootste blijdschap over deze dingen te schrijven en te spreken. Geliefde Aksel, wil je ingaan in volle rust en vertrouwen, en de kracht en de sterkte der wijsheid ontvangen, snijd jezelf dan ter wille van het Koninkrijk der hemelen.

. Pas als je het einde hebt gezien van de wandel van iemand die gelooft in Christus, kun je zijn geloof navolgen. Ik ben ernstig teleurgesteld in mensen die de naam hebben dat ze leven, dus heb ik geleerd om niet alles van hen zonder meer aan te nemen. - Je moet niet tot voorbeeld nemen degenen die zich christen noemen, maar de persoon van Christus zelf Wie omgaat met een hoogmoedige wordt hem gelijk. Gods Geest is beweeglijk. Hij dringt de hut der arme en het kasteel van de koning binnen. Geestelijk zijn - ofwel aan de Geest gelijk - is ייn en hetzelfde.Een ieder die de rechtvaardigheid doet, is uit God geboren. De wereld gaat slechts in ייn richting; ze wedijveren allen met elkaar om groot, groter, het grootst te worden. Maar om dat te bereiken moet men het lagere verachten en de kant opgaan van het hogere, van heerlijkheid tot heerlijkheid

Maar die heerlijkheid en die volheid moeten wij niet zoeken. tot alle volheid van Satan. maar Er is geen hoogmoed in God, God is zelfs geןnteresseerd in de mestvaalt, waar Hij zorgt voor de kleine insecten, die anders zouden omkomen. Maar zoiets is juist een gruwel voor de groten van deze wereld; zo heeft God terecht de mens veroordeeld om zelf afval en voedsel voor de wormen te worden.in de duivel volop. Schrijf spoedig en word snel een van de oudsten, want wijsheid is de ware ouderdom. Word nooit slaaf van priester of predikant of van welk ander mens ook, want je bent duur gekocht. Zoals je ziet, geliefde Aksel, spreek ik vrijmoedig. Ik heb beide geprobeerd, maar ik verkies de vrijheid boven de slavernij. Wil iemand naar mij horen, dan is het goed. Indien niet, dan is het ook goed, want ik leef niet mijzelf, dat is mijn getuigenis. Wil je ditzelfde getuigen. en - kun je ditzelfde getuigen?

Ik heb een brief geschreven naar kapitein N.N. en hem verkondigd wat ik gezien en gehoord heb. Moge God hem licht geven, want Gods Geest heeft veel aan hem gewerkt. Hij voelde zich geprikkeld, maar het is toch goed dat hij weer wat hoort. Wij kennen van nu af aan niemand meer naar het vlees. Hij geeft veel aan de armen, want hij is rijk.

Het ga je goed. Groeten thuis en wees zelf ten zeerste gegroet van je broer,



Johan.





Horten, 5 augustus 1905


. (9) Geliefde broer Aksel,

Gisteren was ik ziek en lag op bed, maar vandaag ben ik beter en ben ik op. Het is goed te weten, dat, of wij leven of sterven, wij des Heren zijn. De heerlijke hoop maakt ons niet beschaamd, want God is waarachtig en elk mens leugenachtig. Het is aan onszelf of wij de kracht die wij van God hebben ontvangen, willen benutten. Wij kunnen ons talent vermeerderen en rijk worden in de kennis van onze Here Jezus Christus. Wij kunnen het Koninkrijk Gods met macht binnendringen en op die manier tot ons trekken. En Gods Koninkrijk, wat is dat? Dit rijk bestaat in rechtvaardigheid, vrede en blijdschap, door de Heilige Geest. Laten wij daarom vrede en blijdschap door de Heilige Geest najagen, want dat is het indringen in Gods Koninkrijk. De zonde bracht ziekte, verdriet en dood in de wereld en ons lichaam is onderworpen aan haar wetten. Maar wij hebben iets in ons dat niet zichtbaar of tastbaar is, namelijk: “Christus in u, de hoop der heerlijkheid.” Ons lichaam is slechts een omhulsel ofwel de woning van de Geest. Wij dragen deze schat in aarden vaten. Zoals ons lichaam eerst ten dienste stond van de zonde, zo zal dit nu ten dienste staan van de gerechtigheid. Rom. 6:19. Op deze manier wordt ons lichaam een lid van Christus, want het staat in dienst van Gods Geest en het voert zijn wil uit. Wij spreken onvolkomen en verstaan ten dele. Er is veel te zeggen over ons lichaam, want het dient ook de wet der zonde. Maar zoals David zegt: “Welzalig de mens wie de Here de ongerechtigheden niet toerekent, en in wiens geest geen bedrog is.” Het was buitengewoon leerzaam wat je schreef over het onbetamelijke woord toen je een fietstocht maakte, want met dit als uitgangspunt kan men tot heerlijke resultaten komen.

en daarom Er was geen bedrog in je geest, Maar wanneer er bedrog was geweest in je geest, dan was je zeker niet losgelaten voordat je tot de laatste cent betaald zou hebben. Je diende de wet der zonde met je vlees, maar je gezindheid had hier part noch deel aan; want je haatte wat je gedaan had, zodoende was jij het niet, maar de zonde die in je woont.zal de Here je deze overtreding niet toerekenen en dus was je “welzalig”, zoals David zei. Wanneer wij zulke dingen doen kunnen, en toch voelen dat Gods genade dit bedekt en dat Hij ons niets verwijt, worden we herinnerd aan een Schriftplaats, die zegt dat Gods genade ons opvoedt om de goddeloosheid en wereldse begeerten te verzaken. Hier zien wij de tucht. Dat is Gods genade. Wanneer je iemand

zeer liefhebt en het overkomt je dat je geheel onvrijwillig tegen deze persoon iets doet, zou je dan niet je eigen daad haten? En als je vriend het je niet eens verweet, zou deze goedheid dan niet alle verstand te boven gaan? - De verdraagzaamheid van je vriend zou voor jou een geweldig grote tuchtiging zijn, veel erger dan 8 dagen arrest. Op deze manier tuchtigt God. Gods genade voedt ons op. Nu spreekt Paulus over enigen die graag hier en daar optreden als tuchtmeester om de mensen tot knechten te maken. “Maar al hadt gij duizenden van zulke opvoeders,” zegt hij, “toch hebt gij niet vele vaders.” En van deze “duizenden” zijn er meer dan genoeg, vandaag aan de dag. Maar het is Gods genade die moet opvoeden, en niet deze tuchtmeesters. Indien men zich door hen laat opvoeden en zich naar hen richt, dan gaat het zoals er geschreven staat in Jes. 66:17: “Zij, die zich heiligen en reinigen om achter de ene man in het midden naar de hoven te gaan, die zwijnenvlees eten, gruwelijke beesten en muizen, zullen tezamen verdwijnen, luidt het woord des Heren.” Men moet zich heiligen en reinigen naar Gods welgevallen en niet naar het welgevallen van mensen die gruwelijke beesten en muizen eten. Indien je geweten je niet veroordeelt, laat je dan ook nooit tuchtigen door de duizenden opvoeders. De mens is geneigd om te tuchtigen, om zodoende iemand te winnen en op diens vlees roem te kunnen dragen. Maar wee hen die zich naar zulke opvoeders richten. Zalig is de man die Gods wet overpeinst bij dag en bij nacht. Ik ga nu eindigen, want je weet niet goed waarover je moet schrijven als je niet weet hoe het gaat. De openbaring in Gods wijsheid wordt ieder gegeven tot welzijn, maar dan is het ook te begrijpen dat het niet nuttig is om alles ineens te krijgen. Maar dit is zeker:

Gij zult grotere dingen zien dan deze. Schrijf spoedig terug, want door jouw brieven krijg ik uitgangspunten en gegevens om mee te werken. Ga niemand, wie dan ook, gedwee uit de weg, maar buig altijd voor de waarheid. Geliefde Aksel, we zullen over veel meer spreken, dat dienen zal tot vrijmaking en opbouw.

Je in het licht en in Christus' gemeenschap rustende broer,



Johan.





Horten, 9 augustus 1905


. (10) Geliefde broer Aksel,

Je erg fijne brief ontving ik vandaag. Hieruit zie ik dat het licht helderder en helderder schijnt tot het volle daglicht. God is licht en in Hem is in het geheel geen duisternis. Hij woont door geloof in het hart; daarom wordt het daarbinnen verlicht. Maar het licht heeft ook warmte in zich. Daarom komt er licht en warmte in je hart. Wanneer wij dan bovendien aan waterbeken zijn geplant, dan groeien wij zeker op, naar de wasdom die God geeft - zonder enige bezorgdheid. Wat je schreef over de overtuigende arbeid van Gods Geest, was zeer duidelijk. In de zondaar bewerkt deze overtuiging smart - diepe smart - totdat men het leven verliest, maar dan vindt men ook juist het leven - het eeuwige.

en de Meester aannemen, Wanneer wij ons dan grondig hebben laten overtuigen van zonde , omdat Jezus is opgestaan en opgevaren tot de Vader en wij Hem niet meer zien. Joh. 16:10. Dan is het geloof gekomen, want hoe kan iemand geloven wat hij ziet? Daarom zijn wij ook zalig, want zalig is degene die niet ziet en toch gelooft. Het is Gods Woord waar het om gaat. Daarom is het verheugend te zien dat je daarin graaft naar licht. Wie zoekt, die vindt. Ikzelf heb veel gezocht en gegraven, maar ik heb ook veel gevonden wat mij zeker en sterk maakt in God, maar er is onnoemelijk veel meer om naar te zoeken, want Hij gaat alle kennis te boven. Zijn Woord faalt nooit. Alles wordt opgelost, zoals raadsels en gelijkenissen worden opgelost. De Schriften zijn voor ons gesloten totdat Hij, die de Schriften opende voor de twee op de weg naar Emma�s, ze voor ons opent; dan worden onze harten brandende, want het licht en de warmte dringen naar binnen. Maar zulke openbaringen worden alleen gegeven tot nut. 1 Kor. 12:7. Indien wij ijverig zijn worden spoedig meer en meer van deze openbaringen ons tot nut, maar voor de onverschillige is hetgeen hij heeft al meer dan genoeg. Ja, hem zal zelfs ontnomen worden wat hij heeft. Je kunt je talenten vermeerderen en op die dag een goed getuigenis van de Meester krijgen en ingaan tot het feest van de Heer.dan worden wij grondig overtuigd van gerechtigheid Er is maar ייn gemeenschap, en er is maar ייn geloof. Deze gemeenschap is met de Vader en met zijn Zoon, Jezus Christus. God is geen katholiek of presbyteriaan of mormoon of baptist of lutheraan of methodist, maar Hij is

“Ik ben”\ Het gaat erom dat we volmaakt worden zoals onze hemelse Vader volmaakt is. God laat zich niet naar een mens noemen, want Hij is het zelf die aan allen leven en adem geeft. Niemand zal het wagen om Hem naar Luther, Paulus of Cefas te noemen, want nog nooit is de oudste naar de jongste genoemd. Hij is de ware Vader, naar wie alle geslacht in de hemelen en op de aarde genoemd wordt. Wij zijn de bruid van Christus en daarom hebben wij zijn naam op onze voorhoofden. Indien mijn vrouw zich naar een andere man zou noemen dan moest ze maar naar die man gaan wiens naam zij dan droeg. Vergelijk het geldstuk dat de Meester bezag toen Hij zei: “Geef Gode wat Gods is en de keizer wat des keizers is.” Waarom zal men de bruid van Christus mevrouw Luther, mevrouw Wesley of mevrouw Joseph Smith noemen? Zijn Luther en Wesley en Joseph Smith voor ons gestorven? Nee en nog eens nee. Hoererij, moord en partijschappen zijn uit de duivel. Er is onder de hemel geen andere naam aan de mensen gegeven, waardoor wij moeten behouden worden, dan de naam van Jezus Christus. Het zwaard van de Geest dat levend en scherp is, zal het vaarwater rond deze dierbare naam zuiver weten te houden. Er moet wel degelijk een kloof zijn tussen de naam van Christus en sektenamen. De rijke man en Lazarus mogen geen enkele verbinding met elkaar hebben. Indien je Openbaring 17:3 leest, dan zie je de hoer die zit op het beest. Zitten zo ook niet alle staatskerken op de overheid? De “geestelijkheid” ontvangt hiervan haar inkomen. En wat is dat anders dan door het beest gedragen worden? - Wij namen niets aan van de heidenen, zegt Paulus.

Een priester te hebben als zielzorger, die aangesteld is naar een vleselijk voorschrift, stelt niet veel voor. Wij zijn toch zelf koningen en priesters en hebben Christus tot hogepriester, die dit niet geworden is krachtens een voorschrift betreffende vleselijke afkomst, maar krachtens een onvernietigbaar leven. Van deze hogepriester stammen wij af, want wij zijn van zijn vlees en been. Dit is de leer van Christus. Alle andere leer is van de duivel, al probeert men nog zo ijverig de tradities in stand te houden. Alleen trouw aan de naam van Christus is genoeg. Maar men kan gemakkelijk naar het vlees aanzien krijgen door de naam van de staatskerk aan te nemen en zich te nestelen in haar schoot. Dit is zeker: Het fundament van de staatskerk is de overheid, maar niemand kan een ander fundament leggen dan gelegd is, Jezus Christus. Indien iemand in Gods Geest en door de Schriften mij overtuigen kan dat ik leugen heb geschreven en dat de staatskerk uit God is, dan zal ik mij graag laten gezeggen, want ik vermag niets tegen de waarheid.

Ik heb je niet veroordeeld, geliefde Aksel, omdat jij in de staatskerk bent. verre van dat. Jezus veroordeelde zelfs niet de vrouw die betrapt was op overspel, maar ייn ding zei Hij wel, nadat ze overtuigd was van zonde: “Ga heen en zondig niet meer.” “Van wie veel gegeven is, zal veel geכist worden.” Ieder is aangenaam voor God naar wat hij heeft, niet naar wat hij niet heeft.

Paulus zegt tegen Timote�s: “overtuig, bestraf en vermaan.” Dat is ook onze dienst. Niet eerst bestraffen, maar eerst overtuigen. Want alleen degene die overtuigd is, kan bestraft worden. Tucht hagelt van alle kanten op de mensen neer, maar vreselijk weinig overtuiging.

Het was zeer verheugend te horen dat ook Selma het goed gekregen heeft. Ik begreep vorig najaar in Arendal dat zij niet ver was van het Koninkrijk Gods. Moge zij ook ijverig, open en eenvoudig zijn op de nieuwe weg die zij heeft betreden.

Wij zullen nooit behoeven te huichelen voor elkaar. Onverbloemd zeggen wat we op ons hart hebben en alles uitreinigen, zodat wij elkaar van harte uit een rein hart kunnen liefhebben. Slechts reine harten smelten samen. Vuil maakt scheiding. Het heeft geen zin om iets in de aarde te begraven. De Geest die alles onderzoekt, vindt het ogenblikkelijk.

Het ga je heel goed. Men krijgt zelf een zeer goede onderwijzing wanneer men over deze dingen schrijft, want vaak komt er licht terwijl men schrijft. Zo leert men ook zich zo duidelijk en zo kort mogelijk uit te drukken.

Het zou heerlijk zijn om mondeling van gedachten te wisselen. - Groet Selma en allen thuis. Ik heb de brief van vader ontvangen.



Je broer Johan.





Horten, 14 augustus 1905


. (11) Geliefde broer Aksel,

“Het is beter te horen naar de berisping der wijzen, dan dat men hoort naar het lied der dwazen.” Pred. 7:5. “Wie tucht liefheeft, heeft kennis lief; maar wie terechtwijzing haat, is dom.” Spr. 12:1. “De rechtvaardige zal in eeuwigheid niet wankelen, maar de goddelozen zullen de aarde niet bewonen.” Spr. 10:30.

“Wijsheid is schoon en onvergankelijk; en zij laat zich gaarne zien door degenen die haar liefhebben, en laat zich vinden door degenen die haar zoeken.” Boek der Wijsheid 6:13. “Ik weet al wat geheim en verborgen is; want de wijsheid, die meesteres van alle kunst, leert het mij. Want in haar is de Geest, die verstandig, heilig, enig, menigvuldig, scherpzinnig, behendig, doordringend, rein, klaar, zacht, vriendelijk, ernstig, vrij, weldadig, menslievend, vast, gewis en veilig is. Zij vermag alles, ziet alles, en gaat door alle geesten, hoe verstandig, louter en scherpzinnig zij ook zijn. Want de wijsheid is het allervaardigste, zij dringt en gaat door alles, zo geheel louter is zij.” Boek der Wijsheid 7:21-24. Wanneer je in het bezit van deze Geest wilt komen, dan zul je haar voor je deur op je wachtende vinden. Wanneer je haar gehoorzaam bent, dan zal ze je toebereiden en vormen, maar wanneer je ongehoorzaam bent, dan zal ze je verlaten. Zij bereidt Gods heiligen toe van geslacht tot geslacht.

Gods Geest is niet afhankelijk van ingewortelde gebruiken en ceremoniכn, want zij is beweeglijk en zij maakt hen beweeglijk, die door haar gevormd worden. De wijsheid is het die altijddurend regeren zal. Indien wij dus in bezit willen komen van de waardigheid om met Hem te regeren, dan moeten wij deel krijgen aan de wijsheid. Christus is de wijsheid Gods. Het werk dat in Christus tot stand is gekomen, is Gods wijsheid. De vreze des Heren is het begin der wijsheid. Maar in Christus is niet alleen het begin der wijsheid; nee, in Hem zijn alle schatten der wijsheid en kennis verborgen. In Hem woont al de volheid der godheid lichamelijk. De volheid der godheid is de Geest die in staat is om ons tot de volle waarheid te leiden, en de volheid der waarheid is Christus. Christus en de Vader zijn ייn. Christus is de middelaar tussen God en de mens, daarom wordt Hij ook “de Weg” genoemd. De Vader is “de Weg” niet. God is ייn, maar de middelaar is niet van ייn. Wanneer we ons een jongen voorstellen die verschillende scholen doorloopt om tenslotte professor te worden, dan zijn toch niet al zijn leraren dezelfden, maar de professor, die is ייn. Dit voorbeeld is wel niet zo volmaakt, maar het kan toch tot inzicht leiden. Zo staat er ook geschreven, dat niemand tot de Zoon kan komen tenzij de Vader hem trekke; maar die het van de Vader geleerd heeft, komt tot de Zoon. De jongen kijkt eerst naar de professor, en stelt zich de baan als professor als doel voor ogen. Daarna behaalt hij de diploma's bij de verschillende leraren. De Zoon is de weg tot de Vader. Hij is de Leraar tot gerechtigheid. Niemand kan tot de Vader komen dan door de Zoon. Wie de Zoon verloochent, verloochent ook de Vader. Christus onderwijst ons stap voor stap. Wij hebben de toegang door het voorhangsel, dat is zijn vlees. Wij moeten met Hem sterven. Wie gestolen heeft, geeft deze begeerte in de dood. De ijdele geeft zich in de dood. Ook de begeerte naar tabak, dronkenschap en luiheid worden in de dood gebracht. Op deze manier worden wij gevormd om Hem te gelijken in zijn dood. Fil. 3.

De slaaf bidt tot in het oneindige om vergeving. Maar wij daarentegen bidden God om kracht om de begeerte, die de oorzaak van de zonde is, te doden. Daardoor worden wij voortdurend aan de dood overgeleverd opdat liet leven van Jezus zich in ons sterfelijke vlees openbare.

Dit is de toegang door zijn vlees. Hoevelen hebben lust om langs deze weg in te gaan???? Vlees en bloed zullen het koninkrijk Gods zeker niet beכrven, want hier kunnen de vleselijke lusten geen ruimte krijgen om te ademen. De stem “Spaar je zelf!” is altijd van de duivel.

Paulus zei wenende, dat de meesten vijanden waren van het kruis van Christus. Laten wij altijd verblijven in de leer die voert tot godsvrucht, want dat is de leer van Christus.

Wij kennen van nu aan niemand naar het vlees, maar naar de geest. Die vleselijk zijn, kunnen Gode niet behagen en ons vanzelfsprekend ook niet. Daarom zoeken we niet de mensen te behagen en hun goedkeuring te krijgen. zoals de wereld, maar wij zoeken Gods eer, en laat dan de hoon en spot der wereld onze eer zijn.

Alles wat ons wil binden en vastsnoeren, is niet van God, maar van de duivel. De taak van de Zoon is altijd om vrij te maken. Het is niet om het even wat wij doen in deze wereld. Wanneer ik in een treincoupי ga zitten, dan riskeer ik dat de wagen met mij wegrijdt, maar wanneer ik in de kelder ga zitten, dan kom ik helemaal niet weg. Ga ik met de staatskerk in zee, dan volg ik haar richting, maar ben ik in Gods geest, dan leidt deze mij. Maar dat er verschil is tussen Gods Geest en de staatskerk, daaraan twijfelt niemand. Gods Geest schrijft mij in het boek des levens met de vinger van de levende God, maar in de staatskerk word ik door een van de predikanten met pen en inkt in haar ledenlijst ingeschreven. “Maar gij zijt een uitverkoren geslacht, een koninklijk priesterschap, een heilige natie, een volk Gode ten eigendom, om de deugden te verkondigen van Hem, die u uit de duisternis geroepen heeft tot zijn wonderbaar licht.” Wij zien dus dat zij priesters zijn, die tot zijn wonderbare licht zijn gevoerd. De priesters in het oude verbond moesten het volk het onderscheid leren tussen rein en onrein. Zo is het ook nu.

Gods Geest leidt ons niet binnen in een of ander mensenwerk, maar degenen die door de Geest Gods geleid worden, zijn kinderen Gods. Wij hebben deel gekregen aan een onwankelbaar en ontastbaar koninkrijk. Maar dat de partijen wankelbaar en tastbaar zijn, hebben we voldoende gezien. Zij vallen genoeg op. De Geest maakt levend, het vlees doet geen nut. Dus heel het partijenstelsel is een nutteloze zaak. Maar wat niet nuttig is, is niet uit God.

Spreek eens kwaad over het adventisme tegen een adventist en hij wordt razend - meer razend dan wanneer je kwaad van Christus spreekt. Maar ontmoet je een discipel van Jezus, dan lacht hij wanneer je alles, zowel lutheranisme als methodisme en al het andere afbreekt, als je maar goed spreekt over Jezus. Het heeft niets te betekenen, zegt men, waar men bij aangesloten is. Maar let er maar eens op of het niet van grote betekenis is. De mensen verzamelen zich ieder in hun eigen synagoge, maar gij zult buiten de synagogen gesloten worden, staat er. Het verheugt mijn hart dat ook deze waarheid mijn deel geworden is, want ik ben buitengesloten door alle synagogen. Nu behoor ik tot de sekte die overal tegenspraak vindt. Hand. 28:22. Lees dit. In deze sekte haal ik frank en vrij adem, want noch de predikant noch de priester zal de temperatuur van mijn ziel vaststellen en mij naar zijn leerstellingen beoordelen. In deze sekte geldt alleen een nieuwe schepping. Voor de praal van de kerk en het kruis van de priester is geen hier geen plaats, want niemand heeft het zichtbare voor ogen. Ook is niet diegene groot die veel gelezen of gestudeerd heeft, maar groot is diegene in wie Gods Geest is, want God alleen is groot en Hij is het die zowel het willen als het werken in ons werkt naar zijn welbehagen. Onze orders komen van Hem, die ons geleerd heeft om God meer gehoorzaam te zijn dan de mensen.

Gij zult de waarheid verstaan en de waarheid zal u vrijmaken. Een ieder die de rechtvaardigheid doet, is uit God geboren. Onze geest wordt gevormd door de gehoorzaamheid des kruises. Het ene vat wordt tot eer en liet andere tot oneer. Wij moeten niet protesteren en weglopen wanneer God ons behandelt en ons wil vormen. God spaarde zijn Zoon niet, maar de Zoon leerde de gehoorzaamheid uit hetgeen Hij leed. Willen wij vereend zijn in de dood zijns Zoons, dan moeten we eerst ייn worden in zijn lijden. Dat is de gemeenschap aan zijn lijden. Fil. 3. Indien wij met Hem lijden, zullen wij ook deel hebben in zijn heerlijkheid. Is dit allemaal niet eenvoudig? Groei nooit vast in vormen en gewoonten en uiterlijk aanzien. Gooi alle eer overboord, dan zal God je leren en onderwijzen en eer geven. Want wie door God geכerd wordt, heeft de proef doorstaan. Ja, er zijn veel dingen om over te spreken, geliefde Aksel, maar wij verstaan ten dele en profeteren ten dele. Maar het profeteren is spreken in de Geest en met het verstand.

Ja, nu ga ik weer eindigen. Schrijf spoedig terug, want het is heerlijk om te horen hoe het met je gaat.



Je broer Johan.





Horten, 25 augustus 1905


. (12) Geliefde broer Aksel,

Je zeer welkome brief heb ik vandaag ontvangen. Ik heb je brief vele keren gelezen en maak eruit op dat je verlangt naar meer inzicht en openbaring in Gods kennis. Je hebt het gevoel dat er meer te krijgen is in Christus Jezus. Voor de Pinksterdag waren de apostelen ook Gods eigendom, maar zij hadden niet de volheid van Gods Geest in zich zoals ze daarna hadden. Nu ben je zover gekomen dat je zelf zegt dat je je zo dom voelt. Wanneer je je zelf dom voelt, dan ben je in de toestand dat je in wijsheid tekort schiet. Tot zulke mensen zegt Jacobus: “Indien echter iemand van u in wijsheid tekort schiet, dan bidde hij God daarom, die aan allen geeft, eenvoudigweg en zonder verwijt; en zij zal hem gegeven worden.” Jezus had dit gevoel niet, want Hij zegt: “De koningin van het Zuiden verwonderde zich over de wijsheid van Salomo en zie meer dan Salomo is hier.” Elihu had evenmin dit gevoel, want hij zegt tot Job: “want waarlijk, mijn woorden zijn niet ijdel; een man met juist inzicht staat voor u.” - Toch is het verheugend dat je inziet dat je in wijsheid tekort schiet, want de meesten zijn wijs in hun onwetendheid. Zie Openb. 3:17: “Omdat gij zegt: Ik ben rijk en ik heb mij verrijkt en heb aan niets gebrek, en gij weet niet,dat gij zijt de ellendige en jammerlijke en arme en blinde en naakte...” Daarom is het goed om te weten dat men in wijsheid tekort schiet, want alleen degene die weet dat hem iets ontbreekt kan in waarheid ergens om bidden. Gods woord is levend. Maar je weet ook dat God gaarne geeft en niet verwijt. Dat is een heerlijke uitweg uit de domheid waarover je schreef.

Wat mij betreft, ik kreeg vrede met God op 17 mei 1898. Ik had het goed, maar ik wist niet dat ik de beloofde Heilige Geest miste. Deze was nog niet over mij uitgestort. Zie Hand. 8:15-17. De Geest ontving ik pas 2½ jaar later. Pas hierdoor werd de Schrift voor mij levend, zodat het mij verging als de twee Emma�sgangers. Mijn hart was brandende in mij, toen Gods Geest mij de Schriften opende.

Dat dit met de Schrift overeenstemt, zul je verder kunnen zien in Ef. 1:15 en verder. Hier waren er enigen gelovig geworden, zie vers 15, maar toch bleef Paulus voor hen bidden, vers 16 en 17, “opdat de God van onze Here Jezus Christus, de Vader der heerlijkheid, u geve de Geest van wijsheid en van openbaring om Hem recht te kennen.” Hierin herken je jezelf, geliefde Aksel. Indien je deze Geest ontvangen zou hebben, dan zou je onmogelijk kunnen zeggen: “ik voel mijzelf dom, “want wie de zalving van Hem heeft, heeft kennis van alle dingen.” Het zou fijn zijn om mondeling met elkaar over deze dingen te spreken, want ik geloof dat je een oprechte gezindheid bezit, die uitgaat naar Christus.

De vraag is of je in

alles te kort schiet. Of je alles op zijn altaar hebt gelegd en op zijn vuur wacht. Of jij het leem bent en Hij de pottenbakker, zodat Hij je vormen kan naar zijn wil. Je redt het niet om als een christen te leven; dat zou je reinste huichelarij zijn om dat te proberen. Jij kunt nooit rein, vroom en goed worden. Jij bent zwart als roet en geheel en al verdorven. Al jouw beste werken zijn als een besmet kleed. Onderschrijf je dit allemaal? Ja, slik deze pillen en laat ze het oordeel des doods in je uitwerken, leg de hand op je mond en probeer je nooit te verweren. De wet is erbij gekomen, opdat iedere mond zal gestopt worden en de hele wereld strafwaardig worde voor God. Geloof je niet, dat jouw mond hier ook bij inbegrepen is, of wil je proberen om op een andere plaats in te klimmen? Hier is de deur. “Ik ben de deur,” zegt Jezus. Zijn wij met Hem gestorven, dan geloven wij dat wij ook met Hem zullen leven. Hier bestaat maar ייn leven, en dat leven is Christus. Christus in u, de hoop der heerlijkheid. Zijn leven moet leven in ons, en ons leven moet sterven. Ons leven in deze wereld moet zich niet ernstig en vroom voordoen. Het moet sterven. Hij moet wassen, ik moet minder worden. In Hem zijn alle schatten der wijsheid en kennis verborgen. “En toch is niemand opgevaren naar de hemel dan Hij, die ook vanuit de hemel is neergedaald, de Zoon des mensen, die in de hemel is.” Dit duidelijk voor ogen te hebben is een geweldig grote blijdschap. “Jij die zwoegt en strijdt. en niet verandert, ga vandaag nog de Jordaan over.” Indien je door de Rode Zee gekomen bent en verlost van Egypte en de Egyptenaren, ga dan niet 40 jaar door de woestijn rondzwerven, maar zet meteen koers naar het land, want daar zijn grote druiventrossen. Ik twijfel er niet aan dat je zonden je vergeven zijn, maar als je verder leven wilt, dan schiet je tekort. De kinderen Israכls kwamen het land niet binnen door hun ongeloof; precies zo is het nu. De meeste christenen blijven in de buurt van de berg Sinaן en bestuderen de tafelen der wet. Maar daar het gebod toorn werkt, moet men verre van zulke mensen blijven. Geheel anders is het met hen die in het land zijn. Zij gaan Halleluja zingend rond de muren van Jericho, zodat de muren vallen en de grote reuzen verdwijnen. Zij hebben hun licht in aarden vaten, zij slaan de kruiken stuk en de vijand neemt de benen, waartoe hij ook bestemd is.

Aan de voet van de Sinaן liggen vele synagogen, en in elk daarvan wordt Mozes van oudsher gelezen. Maar Mozes' ogen worden niet mat en zijn kracht is niet geweken zolang niet iedere tittel van zijn wet wordt vervuld. Daar gaat het om prestatie. Zij die in het land zijn hebben het anders, want in stilheid en vertrouwen is hun sterkte. En hoe meer zij geloven, des te meer gaan ze de rust in. En daar is het zo bijzonder dat zij van hun werken rusten, van dezelfde werken die Mozes eiste tot bloedens toe. Dit is toch wonderbaarlijk.-----Maar zo moet het in vervulling gaan dat de wet onze tuchtmeester geworden is tot Christus. Maar nadat wij in Christus gekomen zijn, zijn wij niet meer onder de tuchtmeester. Nu begrijpen wij ook dat de wet slechts gekomen was om de zonde te doen kennen. God pakt het wonderlijk aan. Hij doet alles achterstevoren, of het is zo dat wij achterstevoren zijn, en niet rechtstreeks behandeld kunnen worden.

Zo schreef je over 2 Petr. 1:5 en verdere verzen. Ja, dat is een grondige opleiding. “Voegt bij uw geloof de deugd,” zegt hij, “en bij de deugd de kennis.” Men moet zich niet al te deugdzaam voordoen, maar kennis toevoegen. Maar wanneer men kennis heeft ontvangen, dan moet men ook daarin niet te ver gaan, maar zelfbeheersing betrachten. En wanneer men zichzelf beheerst, moet men niet ongeduldig worden, maar volhardend zijn; maar in de volharding moet men weer godvruchtig zijn zodat men neigt naar godsvrucht in plaats van klagen. En bij de godsvrucht de broederliefde, want men wordt ertoe gedrongen om diegene die dezelfde opleiding doormaakt, lief te hebben. En bij de broederliefde de liefde tot allen. Men komt hier, stap voor stap, nader tot Hem, die het laat regenen over rechtvaardigen en onrechtvaardigen.

Je spreekt over oudere en jongere christenen. Ik krijg de indruk dat je van mening bent, dat wie 24 jaar is, jong is en wie 70 jaar is, oud is. Maar zo is het niet.

Lees het boek der Wijsheid 4:8- 9. Want de eerbiedwaardige ouderdom is niet afhankelijk van vele dagen, en wordt niet in aantallen van jaren uitgedrukt. Wijsheid is het ware grijze haar en een smetteloos leven de ware ouderdom.

Timote�s was jong van jaren. 1 Tim. 4:12. Niemand schatte u gering om uw jeugdige leeftijd. Maar ondanks zijn jeugdige leeftijd moest hij verkondigen en leren. Vers 11 en 13. Leg u toe op het voorlezen, het vermanen, het leren, totdat ik kom!

Men kan zeer goed een 100-jarige zogenaamde christen zijn en toch niets over God weten, omdat de interesses van de honderdjarige niet in geestelijke dingen zijn geweest. Misschien is hij al deze 100 jaar ongehoorzaam geweest. Daarentegen kan een jongen van 18 jaar gehoorzaam geweest zijn aan God, alles ingezet hebben, genade in Gods ogen gevonden hebben en wijsheid en verstand van God ontvangen hebben. De 18-jarige is dan de oudste en de 100-jarige de jongste.

Paulus beveelt Titus, die zijn ware zoon in het geloof is, om oudsten aan te stellen in elke stad. Titus 1:4-5. Hij verzocht hem om te spreken, te vermanen en te weerleggen met alle gezag, en zich niet te laten verachten. Titus 2:15. - Jozef was op ייn na de jongste van 12 broers, maar hij was evenwel de oudste in inzicht.

Nu heb ik je een lange brief geschreven, geliefde Aksel. Moge God je de Geest van wijsheid en openbaring in zijn kennis geven. Zie af van alles wat menselijk is en van alle fabels die overgeleverd zijn door de “vaderen”. Denk er alleen aan om voor God te staan als iemand die van voren af aan begint en alles van Hem leert. Paulus achtte al zijn kennis voor schade en hield die voor vuilnis, opdat hij de kennis van God zou kunnen ontvangen.

Schrijf spoedig. Het is zo goed om van je te horen. Laat vader deze brief lezen. Groet hem en allen die thuis zijn.

De jouwe in Christus,



Johan.





Horten, 6 september 1905


. (13) Geliefde broer Aksel,

Hartelijk dank voor je zeer welkome brief, die ik vandaag ontving. Het verheugt mij dat je brieven het stempel dragen van groter begrip en dieper inzicht naarmate de tijd voortschrijdt. Je hebt gelijk met je tegenwerping dat Rome niet op ייn dag werd gebouwd, maar toch moet je toegeven dat men zoveel mogelijk op ייn dag moet bouwen. Wij hebben n.1. alleen maar “het heden”. “Heden, indien gij zijn stem hoort, verhardt uw harten niet.” Hebr. 3:7-8. “Wij gaan de rust in, wij die tot geloof gekomen zijn,” Hebr. 4:3. Men moet zich met geweld het Koninkrijk van God indringen, en wie zich erin dringen, trekken het tot zich.

Alles wat leidt tot toegeeflijkheid en slapheid is niet uit God. De leer van Christus leidt tot godsvrucht.

Zo had je het erover dat je van mening was, dat wie uit God geboren niet verloren kan gaan. Dat heb ik vele malen gehoord. O.a. F. heeft hierover gesproken, maar ik heb nooit iemand gehoord die dit aan de hand van de Schrift heeft kunnen bevestigen. Ze komen altijd met het woord van Jezus uit Joh. 17:12, maar lees dit eens en je zult direct begrijpen dat Hij tegen zijn discipelen spreekt - tegen de 11 - en de 12e was de zoon des verderfs. “Toen Ik bij hen was bewaarde Ik hen in Uw naam, die Gij Mij gegeven hebt, en Ik heb over hen gewaakt, en niemand uit hen is verloren gegaan dan de zoon des verderfs, opdat de Schrift vervuld werd.” Dat was dus toen Hij bij hen was in de wereld. Lees over de zoon des verderfs in Psalm 109.

De vrouw van Lot werd een zoutpilaar. Salomo werd door zijn lichaam overweldigd. Jezus Sirach 47:21. Hij neigde zijn hart tot de vrouwen. “O, hoe wel leerdet gij (Salomo) in uw jeugd en waart vol verstand!” Jezus Sirach 47:16. Maar hij was van het zaad Davids, en daarom hield God zijn hand over hem gedurende heel zijn leven. “En Salomo ontsliep met zijn vaderen en liet van zijn zaad na Rehabeam, een man, onverstandig om het volk te regeren, die geen verstand had, die door zijn eigenzinnigheid het volk afvallig maakte.” Jezus Sirach 47:26-28. Hier was dus afval.

Lees dan Rom. 8:13. “Want indien gij naar het vlees leeft, zult gij sterven.” Niet lichamelijk sterven, maar geestelijk. “Dooft de Geest niet uit, veracht de profetieכn niet!” “Maar heeft iemand niet de Geest van Christus, dan behoort hij Hem niet toe.” Wanneer vermaand wordt om de Geest niet te doven, dan is dit dus mogelijk, en als Hij uitgedoofd is, dan hebben wij geen Geest en dan behoren we vanzelfsprekend Hem niet toe. Er staat over mensen die hun geloof verworpen hebben. Maar daar Christus door het geloof in het hart woont en men dan zijn geloof verwerpen zou, dan zou men tegelijkertijd Christus verwerpen. In hope zijn wij behouden - Christus in u - de hoop der heerlijkheid. Maar indien iemand werelds leeft, dan wordt de hoop vanzelfsprekend gedoofd en daarmee de verlossing. Want wanneer wij willens en wetens zondigen nadat wij tot erkentenis der waarheid gekomen zijn, dan blijft er geen offer voor de zonde meer over, maar een vreselijk uitzicht op het oordeel en de felheid van een vuur, dat de weerspannigen zal verteren. Hebr. 10: 26,27.

Hieruit zie je, dat, alhoewel ze de waarheid aangenomen hadden, ze door willens en wetens te zondigen zover zouden kunnen komen dat ze een vreselijk uitzicht hadden op het oordeel. Zo'n vreselijk vooruitzicht hebben zijn geliefde kinderen niet, want die zijn overgegaan uit de dood in het leven en komen niet in het oordeel.

Genoeg hierover. Eerst moet alles wat ik hierover geschreven heb, grondig weerlegd worden voordat ik kan instemmen met de “leer” dat men zo goddeloos leven kan als men wil en toch gered wordt. Zulke leringen zijn leringen der Nicolaןeten, die Christus haatte. Zoiets brengt het volk tot afval en tot gerustheid in het vlees. Je kunt er niet genoeg voor waken dat je niet door Satan in slaap gesust wordt.

Het is heerlijk te bemerken dat je vlot en snel alles wat geen stand kan houden, wegdoet. Dat is heel terecht, en zal je spoedig meer inzicht geven dan je leeftijdgenoten bezitten.

Je zei dat de wijsheid niet zo snel op je neerdaalt. De Geest der wijsheid is beneden, geliefde Aksel, maar wij zijn het die tot de wijsheid moeten neerdalen, want wij zijn helaas veel te hoog. Want goud wordt in het vuur beproefd, en in de oven van ootmoed de mensen die God behagen. Jezus Sirach 2:5. Daar, beneden in deze oven, leert men wijsheid. Van daaruit verhoogt de wijsheid haar kinderen en neemt zij degenen aan die haar zoeken. Jezus Sirach 4:12. De wijsheid vindt men op de drempel wachten als men haar zoekt.

Niet in de laatste plaats was het goed om te vernemen dat het je volkomen duidelijk is, dat er veel meer te verkrijgen is van God dan men “in het algemeen” verkondigt.

“Mijn hart jubelt, want Hij is het, die mij verblijdt.

Ik heb mijn Jezus, ik heb Hem zelf.”

Je vindt ongetwijfeld dat mijn brieven te veel forceren, zodat je de neiging hebt om af te remmen. Maar je kunt van mij aannemen, dat het goed is om vanaf het begin een duidelijk zicht op het leven te krijgen, want dat bewaart voor veel waar men anders misschien in terecht zou komen. Wij groeien op naar de wasdom die God geeft, naar de dienst die ieder lid is toegemeten. Wij hebben elkaar nodig, want wij zijn leden van elkaar.

God heeft in de gemeente herders, evangelisten, apostelen en leraars aangesteld om de heiligen toe te rusten tot dienstbetoon, tot opbouw van het lichaam van Christus. De mensen stellen ook herders, evangelisten en leraars aan; want zij halen zich naar hun begeerte tal van leraars bijeen.

Ik ben nog steeds bij de magazijnbeheerder. Wij kunnen het goed samen vinden. Enkelen met wie ik spreek sympathiseren met mij. Ik ga nu weer eindigen met een broederlijke groet aan jou en de groeten aan allen thuis.



Je Johan.





Fredrikstad, 24 september 1905


. (14) Geliefde broer Aksel,

Ik ontving je erg fijne brief. Het is goed om te horen dat je vasthoudt aan het geloof in de Onzienlijke, die zich toch zal openbaren. Evenzo ben ik verblijd dat je ermee bezig bent om de mensen tot Jezus te trekken. Dat is een heerlijk werk, geliefde Aksel, en een werk dat eeuwigheidsvrucht draagt. De wereld biedt slechts een leeg bestaan. Ja, nu begrijp je dit zelf.

Wij liggen in Putten aan het zuidelijke einde van Kragerרen bij Fredrikstad. Hier liggen veel oude vaartuigen. Wij hebben vandaag goede berichten ontvangen uit Karlstad, dat de onderhandelingen afgesloten zijn met een gunstig resultaat. Ja, God is goed, zijn naam zij voor eeuwig geprezen. Het lot van de naties is in zijn hand.

L. kan zeker door goedheid worden gewonnen. Vurige kolen op het hoofd doen alles wegbranden. Indien hij zijn hart aan God zou geven, dan zouden nieuwe interesses in hem tot leven komen. Groet hem heel hartelijk van mij. Hier heb ik niemand om mee te spreken; maar God is met mij, en Hij geeft mij in overvloed van zijn genade en vrede. Vaak krijgt men in de ergste moeilijkheden de heerlijkste overwinningen.

Ons is verdrukking in de wereld beloofd en vrede in Hem. Gods vrede bestaat niet in meeslepende woorden van wijsheid, maar in Gods kracht. Het Koninkrijk der hemelen bestaat in kracht. “Jezus” betekent “verlosser”, want Hij zal zijn volk verlossen van hun zonden. “Christus” betekent “gezalfde”. Op de aarde heet Hij Jezus, maar als opgestane heet Hij Christus. Onder de wet heet Hij Jezus, maar als de triomfator over zonde en dood heet Hij Christus. Als wij Hem als Jezus hebben leren kennen, dan is Hij voor ons degene die ons heeft verlost van onze zonden. Kennen wij Hem als Christus, dan is Hij voor ons degene die ons heeft gezalfd met zijn Geest en genade. Er is verschil in verlossing, zoals vader schreef in zijn laatste brief. Maar dit is verborgen totdat men het geopenbaard krijgt, want zonder Mij, zegt Jezus, kunt gij niets doen. Hij heeft allerlei gaven in zich. Laten wij van Hem begeren - ons door Hem laten overwinnen. Laten wij alles voor schade achten om zijn gunst te winnen.

Het ga je zeer goed, geliefde Aksel, en ga voort in de Here. Hij zal je bijstaan en je wijs maken tot het goede en onnozel in het kwade en je geoefende zinnen geven om te onderscheiden tussen goed en kwaad.

Je in Christus rustende en overgegeven broer,



Johan.





Horten, 15 oktober 1905


. (15) Geliefde broer Aksel,

Gods genade en vrede. Hartelijk bedankt voor je zeer fijne brief. Het blijkt dat je meer en meer, naarmate de tijd vordert, leert God lief te hebben en de ijdelheid van de wereld te beseffen.

Iedere knie zal zich voor God buigen en zij zullen bekennen dat Christus Here is, tot eer van God de Vader. Daarom is het het beste om hoe eerder hoe liever je knieכn te buigen, zoals je zei. De blijdschap van de wereld bestaat in het bevredigen van de vleselijke begeerten. Maar zulke begeerten zijn zonde, want al de zonde in de wereld is er door de begeerte, en er staat in de wet: “Gij zult niet begeren.” Alle wetsovertreding is zonde, want de wet is er alleen maar voor de overtreders. De wet is er niet voor de rechtvaardige, want de wet is rechtvaardig, heilig en goed. Zo is de rechtvaardige ook, en daarom zijn deze twee ייn. Daarom staat er dat wie kwaad spreekt van zijn broeder, spreekt kwaad van de wet en oordeelt de wet. Zoals een rekensom bewezen kan worden, kan ook heel het woord van God bewezen worden, want het Woord kan in al zijn onderdelen worden ontleed. Het kan tot in het oneindige scheiden en delen, tot op gewrichten en merg, en het is in staat overleggingen en gedachten des harten te schiften.

Er is iets van bijzonder groot belang, en dat is dat men onmogelijk een discipel van Jezus kan zijn zonder dat men met Hem lijdt, dat wil zeggen dat men zijn kruis opneemt en Hem navolgt en zijn leven inzet.

Wie het lijden met Christus verdraagt, en wel ter wille van Christus' naam, overwint zichzelf en daarmee de Satan en al zijn macht. Doordat wij lijden gaat ons “ik” te gronde, en ons nieuwe “ik” groeit op, en dat is alleen kracht. Daarom kon de apostel zeggen: “ik”, maar niet “ik”. Ja zulke taal is wonderbaarlijk, maar Hij wordt genoemd: “Wonderbare Raadsman en Vredevorst.”

De wereld en haar lusten zijn niets - het is slechts ijdelheid. De blijdschap van de wereld is alleen maar een mooie ingang tot een nog grotere ijdelheid.

Dat wat vergaat, noemt de wereld blijdschap - wanneer de begeerte bevrucht wordt. Als de begeerte bevrucht wordt, baart zij zonde; maar wie toeneemt in de zonde, verandert naar het beeld van zijn vader (de duivel) van veroordeling tot veroordeling.

Maar zo is het niet met ons die in Christus zijn; wij veranderen door Christus' aangezicht te aanschouwen, van heerlijkheid tot heerlijkheid. Satan heeft geen macht over ons. Zijn heerschappij is in de duisternis en niet in het licht. Maar wij zijn kinderen des lichts. De kinderen des lichts zijn onoverwinnelijk. De waarheid is hun strijdkreet en de kracht hun wachtwoord. Het ontbinden van “samenwerkingsverbanden” vindt voortdurend plaats; dit maakt dat wij geoefende zinnen krijgen om te onderscheiden tussen goed en kwaad. God is een na-ijverig God, daarom worden wij ook ijverig, want de ijver zal ons verteren.

God heeft iedere kracht zijn plaats gegeven, en zonder kracht kunnen geen machten tenietgedaan worden. Er zijn machten in het licht en in de duisternis, want wij zijn overgegaan van de macht van Satan naar God. Hieruit zien wij dat de satan macht heeft, maar wanneer de sterkere binnenkomt in het huis, dan bindt hij de sterke en gooit hem eruit.

Ik ben zeer verblijd dat je begonnen bent de weg te gaan die ten leven leidt. God geeft de nederige genade. Laten wij ons dus altijd vernederen onder Gods machtige hand, opdat Hij ons te zijner tijd verhogen kan. Laten wij altijd onze eigen wil opgeven en met blijdschap in de voor ons uitgezette renbaan lopen, daar wij weten dat wij altijd Hem volgen, die de weg voor ons baande.

Laten wij altijd ons hart erop zetten om wijsheid te verkrijgen en laat inzicht altijd ons sieraad wezen. Laten wij nooit slaven van mensen worden, want wij zijn duur gekocht. Laten wij nooit zorg aan het vlees wijden, zodat begeerten worden opgewekt, maar altijd staan als overwinnaars over onszelf. God trekt allen tot zich. Hij wil dat alle mensen behouden zullen worden en tot erkentenis der waarheid komen. Het gaat erom, dat we het trekken van Hem en zijn wil niet weerstaan.

Hartelijke groeten van je broer,



Johan.





Horten, 1 november 1905


. (16) Geliefde broer Aksel,

Vandaag ontving ik je erg fijne brief. Het was een ware vreugde je brief te lezen; want meer dan ooit tevoren was die doorspekt met waarheden die van veel inzicht getuigen.

Het is goed om zelfstandig na te denken. Je kunt de ene conclusie uit de andere trekken. De wijsheid kent de dingen die geschied zijn en trekt conclusies aangaande toekomstige dingen.

Je sprak over het licht en de schaduw. Hoe dichter men tot het licht komt, des te scherper en meer gemarkeerd wordt de schaduw. Wanneer men zich in de duisternis bevindt, dan is er geen schaduw, en wanneer men zich in het centrum van het licht bevindt, dan is er evenmin schaduw. Hierover zijn wij het eens. Maar nu vragen wij: “Wat staat er tussen het licht en de schaduw?” Dat is het lichaam der zonde, of zo je wilt: Christus aan het kruis, omdat Hij voor ons tot zonde gemaakt werd. Wat is de schaduw?? De schaduw is de afbeelding van Christus aan het kruis, ofwel het lichaam der zonde. Hoe krijgen we dan het licht zelf te zien? Wel, Hij heeft ons een nieuwe en levende weg gebaand door het voorhangsel, dat is zijn vlees. Als er nu een opening komt in dat wat de schaduw wierp, dan verstaan wij dat de schaduw verdwijnt naarmate de opening groter wordt.

Nu komen wij tot nog iets, dat onze aandacht verdient.

De wet is slechts een schaduw van de toekomstige dingen, en niet de gestalte van de dingen zelf. De wet is onze tuchtmeester geweest tot Christus. Wanneer wij tot Christus gekomen zijn, dan zijn wij niet meer onder de wet of de tuchtmeester, maar zijn in een nieuw proces gekomen, namelijk dit: “Maar wie Christus Jezus toebehoren, hebben het vlees met zijn hartstochten en begeerten gekruisigd.” Wij weten dat wij met Hem gekruisigd zijn: opdat het lichaam der zonde tenietgedaan zal worden en opdat wij gelijkvormig zullen worden aan zijn dood. Nu kan de wortel zelf vernietigd worden! De wet kon alleen maar de zondige werkingen bereiken, maar het werk van Christus aan het kruis vernietigt de oorsprong van de zondige werkingen zelf - of, zoals er staat: “het lichaam der zonde”. De wet kon alleen maar de slechte vruchten van de boom plukken, maar wat voor de wet onmogelijk was, dat deed God doordat Hij de boom met wortel en al eruit trok.

Nu weer terug naar de schaduw, terwijl wij in gedachten houden dat alle zonde die de mens doet, buiten het lichaam is. Bij alle overtredingen die buiten het lichaam zijn, kan het licht komen -- nietwaar? Maar niet bij de schaduw van het lichaam der zonde. Want om de schaduw helemaal weg te krijgen, moet men het lichaam der zonde tenietdoen. Dan - en pas dan - verdwijnt de schaduw. Hieruit volgt weer, dat God deed wat de wet niet vermocht, omdat zij machteloos was door het vlees, toen Hij Zijn Zoon zond in een vlees, aan dat der zonde gelijk, en wel om de zonde, en de zonde veroordeelde in het vlees. Buiten het vlees kon de wet veroordelen, maar in het vlees kon de wet niets.

Schrijf mij, geliefde broer, of je deze kostbare waarheid verstaat. Als je hem verstaat, dan zul je tegelijkertijd ook verstaan dat God mij in zijn genade inzicht gegeven heeft in de geheimenissen van Christus. Dat is mijn enige roem in deze wereld, maar ik acht Gods wijsheid dierbaarder dan goud of kostbare stenen. Ik heb tot God gebeden om inzicht en verstand en mijn gebed is verhoord, want Hijzelf heeft door Jakobus gezegd: “Indien echter iemand van u in wijsheid te kort schiet, dan bidde hij God daar om, die aan allen geeft, eenvoudigweg en zonder verwijt; en zij zal hem gegeven worden.” Het verheugt mij dat jij hetzelfde hebt begeerd. Al heb je mij er niets van verteld, toch zie ik in je laatste brief, dat de Geest van wijsheid over je gekomen is, want de wijsheid laat zich gaarne zien door diegenen die haar bezitten. Je hebt een goede keus gedaan, geliefde Aksel. Gehoorzaam altijd haar raad en geef acht op haar wenken, en zij zal je een geliefde leidsman in het leven zijn.

Nu hoef je ook niet te geloven om wat de een of ander zegt, want je bezit zelfde bron van wijsheid om uit te putten. Vrees de tegenstanders niet, want de wijsheid zal elke zaak oplossen en alles in het rechte spoor brengen.

God geeft mij gelegenheid om met enkelen te spreken, en waar ik bij hen het meest op aandring, is dat ze Gods wijsheid zoeken.

Alle dingen hebben hun tegenpool, zoals je zei. En God heeft dit zo ingesteld, en daarom zullen wij niet mopperen over verdrukkingen, want wij weten dat verdrukking volharding uitwerkt, en de volharding beproefdheid, en de beproefdheid hoop; en de hoop maakt niet beschaamd. Een volwassene in Jezus Christus heeft geoefende zinnen om te onderscheiden tussen goed en kwaad. Adam voor de val kende alleen maar goed, maar God kende beide, goed en kwaad, daarom is het met ons heerlijker gesteld dan met Adam voor de val. Zoals een elektrische batterij een positieve en een negatieve pool heeft, zo is het ook in het geestelijk leven. Het ene leven neemt af naar de mate waarin het andere toeneemt, en hun onderlinge verhouding tot elkaar is haat; want wie niet zelfs zijn eigen leven in deze wereld haat, kan zijn discipel niet zijn.

“Ten dage dat gij daarvan eet, zult gij voorzeker sterven,” zei God tegen Adam. Christus moest voor ons de dood ondergaan. Hij stierf, dat wil zeggen: zijn lichaam stierf, maar er had nog een sterven in Hem plaats, want het lichaam der zonde werd tenietgedaan en stierf. Halleluja! Satans kop werd vermorzeld, want de Satan kan alleen maar verbinding hebben met de mens door het vlees (lichaam der zonde), maar wanneer het lichaam der zonde gestorven is, dan is ook de Satan dood ofwel onder onze voeten vertreden.

Christus is de wijsheid Gods, d.w.z.: God heeft heel zijn wijsheid ontvouwd in het werk dat Hij in en met Christus deed. Daarom wonen al de schatten der wijsheid en kennis in Hem lichamelijk. Indien wij nu altijd het sterven van Christus in ons omdragen, dan moeten wij inzien dat, wanneer dat sterven het sterven van Christus is, Christus ook de oorzaak van het sterven, n.1. de zonde, op zich genomen heeft. Maar Hij is nooit dienaar van de zonde geweest.

Ik ga nu eindigen. Een broederlijke groet en ook de groeten thuis. Je in Christus verbonden broer,



Johan.





Horten, 9 november 1905


. (17)Beminde broer Aksel,

Gods genade en vrede in Christus Jezus onze Heer.

Geen macht is in staat om de band te verbreken die ons, door God, verbindt met de Zoon. De werkingen zijner kracht in ons zijn ten eeuwigen leven. Zijn dienst in ons is de dienst van een middelaar, zodat Gods natuur in toenemende mate over en in ons zal komen, door de kennis van Hem die ons geroepen heeft met een heilige roeping. Gods woord is niet dood, maar levend; daarom kan Gods woord slechts door levenden gesproken worden. Wie geestelijk dood is, kan in de bijbel lezen zoveel hij wil, maar levende woorden spreken kan hij niet. De laatste Adam is geworden tot een levendmakende Geest; maar dit was Hij nooit geworden indien Hij de zonde niet tenietgedaan had door het sterven, en de dood door het leven. Daarom is het noodzakelijk dat zijn werk in ons gebeurt, zodat de zonde in ons tenietgedaan kan worden door het sterven, en dat de dood tenietgedaan wordt door het leven. Slechts op deze manier gaat in vervulling wat er staat geschreven: “Want voortdurend worden wij, die leven, aan de dood overgeleverd, om Jezus' wil, opdat ook het leven van Jezus zich in ons sterfelijk vlees openbare.”

Het is afgrijselijk en een grote lafheid om te schreeuwen en te jammeren wanneer onze eer en ons leven in deze wereld tenietgaan, want juist daardoor ontkiemt het leven en krijgt men onuitsprekelijke troost in de verdrukking. De verdrukking was tot nut, omdat Satans verzoeking tot hoogmoed, op grond van het licht dat in het leven Gods was, door het lijden geen macht krijgen kon. Daarom staat er dat wij, indien wij met Hem lijden, ook met Hem zullen delen in zijn verheerlijking.

Kennis brengt smart, maar de smart bewaart ons voor hoogmoed. Wanneer de smart zijn hoogtepunt heeft bereikt, brengt dit sterven; maar het sterven brengt wijsheid voort. Wijsheid is licht en in het licht is het leven. “Gij dwaas, wat gij zelf zaait wordt niet levend, of het moet gestorven zijn.” De dood is een noodzakelijkheid opdat de kennis van goed en kwaad volkomen zal worden. Pas door de dood heeft de vrucht van de boom der kennis zijn volle uitwerking gehad en hebben wij recht om van het geboomte des levens te eten en eeuwig te leven. De eersteling is Christus, daarna die van Christus zijn bij zijn komst. Zoals Eva genomen is uit Adam, zo worden wij genomen uit Christus, zodat wij vlees van zijn vlees zijn en been van zijn been. Daarom zullen wij als Christus' bruid “mannin” genoemd worden, omdat wij uit de man genomen zijn. Zoals Adam eerst geschapen werd en daarna de vrouw, zo is ook Christus de eersteling geworden en daarna die Hem toebehoren bij zijn komst. Maar zoals alle eerstelingen sterker zijn dan al het andere gewas, zo is ook de man sterker dan de vrouw, en Christus sterker dan de bruid. Hieruit volgt dat niemand groter kan worden dan zijn meester.

Waar wij boven alles voor moeten zorgen, is dat wij ons niet aan Gods genade onttrekken. Zich aan de genade onttrekken is zich onttrekken aan de gehoorzaamheid en het lijden. Niemand ontkomt aan de vurige oven. Wanneer men er niet vrijwillig in wil gaan, krijgt men geen genade. “Laat de vuurgloed, die tot beproeving dient, u niet bevreemden.” Indien men de beproeving zwaar vindt, dan is het gemeenschappelijke lot een troost, en dat het lot gemeenschappelijk is, blijkt uit het feit dat hetzelfde lijden is toegemeten aan de broederschap in de wereld.

Het is heerlijk en kostelijk over deze dingen te schrijven. Ik weet, geliefde broer, dat de beproeving - het vuur der beproeving - jou te wachten staat; wees niet versaagd wanneer je door Hem getuchtigd wordt, want Hij kastijdt iedere zoon die Hij aanneemt. Onttrek je niet, maar draag geduldig lijden en verdrukking, zodat Gods natuur diep in je bewustzijn geplant kan worden en je niet slechts een oppervlakkig persoon zult worden, maar een zuil in Gods tempel. Volg hen niet na, die vijanden zijn van het kruis van Christus en niets van God afweten. Laat God zijn ingrepen in de diepten van je hart uitvoeren, zodat vrede, vreugde en wijsheid je eigendom kunnen worden voor tijd en eeuwigheid.

Mijn getuigenis in Christus is dit, dat ik mijzelf haat. Daar ik noch mijzelf kan leven, noch mijzelf kan sterven, heeft God mijn zaak ter hand genomen.

De kracht die ons verder doet indringen in de kennis van Christus, is de ijver. Wie slaapt, slaapt des nachts. Daarom past het dat zij die kinderen des dags zijn, werken zolang het dag is. Men moet zijn behoudenis bewerken met vreze en beven, door eraan te denken dat het God is die in ons zowel het willen als het werken werkt. Daarom gaat het er voor ons om Gods stem te gehoorzamen. Dat is de enige manier waarop wij onze behoudenis kunnen bewerken. Zulke werken zijn vruchten des geloofs in tegenstelling tot de werken der wet, die slavernij zijn.

Het ga je zeer goed. Groeten thuis.

Je mede in de verdrukking, de hoop en de verheerlijking deelachtige broer,



Johan.





Horten, 12 december 1905


. (18) Geliefde broer Aksel,

Veel dank voor je welkome brief. God is met ons zowel in voor- als tegenspoed. Hij troost ons met zijn troost tot een eeuwig leven in Christus Jezus onze Heer. Niets is zo schamel of Hij is er, en niets is zo rijk of Hij is er. God in de mens is Christus Jezus, maar God buiten de mens is niet te vatten. De Zoon heeft de Vader geopenbaard, en de Vader is geopenbaard in de Zoon. De Zoon is de zoon des mensen om de mens teniet te doen, en Hij is Gods Zoon om een goddelijke mens te openbaren. Wat voor de mens het beste lijkt, ligt op het natuurlijke vlak. Maar omdat er dingen zijn die daar ver bovenuit gaan, moet de mens hetgeen naar zijn inzicht het beste is, loslaten om hetgeen eeuwig en goddelijk is te grijpen en aan te hangen. Zonde is eigenwil. De eigenwil is een wil buiten Gods wil om. God is niet het hoofd van de eigenwil, maar men stelt zichzelf als hoofd aan. Dat deed de duivel ook. Hij stelde zich apart met al zijn heerlijkheid en kreeg zijn heerlijkheid in zichzelf in plaats van in God. Dat was zonde. Hij scheidde zich van God af, en daar God niet verdeeld is, kwam hij buiten God en in zichzelf te staan. In plaats van zijn heerlijkheid in God te beschouwen, bewonderde hij de heerlijkheid in zichzelf. Gods wil was, dat Adam niet eten zou van de boom, maar Adam nam een wil in zichzelf aan en legde een fundament buiten God. Hij werd zich van zichzelf bewust en bewonderde zichzelf, daarom kreeg hij ook te zien dat hij naakt was. Dat merkte hij niet toen hij alleen maar God beschouwde.

De vorming naar Gods beeld bestaat nu hierin, dat wij onze eigenwil opgeven en opgaan in de wil van God. Wanneer dit gebeurt, dan is Hij wiens wil wij gehoorzamen, ons hoofd; dan bevinden wij ons in het rijk waar zijn wil geschiedt, namelijk het Koninkrijk der hemelen. In het koninkrijk der hemelen heeft men een goed geweten, daar alleen zijn wil geschiedt. Alle eigen eer en eigenliefde is buiten God; dat dient alleen maar tot verheffing van het “ik”. God is een geheel en Hij is niet tegen zichzelf verdeeld. Daarom is een partij die onenigheid heeft met een andere, niet uit God, tenzij het ene strijdende deel zich in God bevindt en tegen de macht der duisternis strijdt.

Je leest de Romeinenbrief, hoor ik. Ja, daarin wordt de rechtvaardigmaling buiten de werken der wet om, duidelijk naar voren gebracht, maar er is veel wat moeilijk te verstaan is. De wet kwam erbij opdat de zonde zou gekend worden, en wanneer onze beste werken zijn als een afgedankt kleed, dan kan men zich voorstellen hoe het is met de slechtste werken. Dus op deze manier kan men niets bereiken. Maar door zichzelf volkomen op te geven en door God zowel het willen als het werken in ons te laten voltrekken, gebeurt Gods wil. Wanneer ik zo goed ben dat ik erin slaag Gods gebod te houden, dan begrijpen wij dat de kracht in mijzelf ligt. Maar wanneer ik alles heb opgegeven, dan is het duidelijk dat, als er iets tot stand komt, God dit Zelf bewerkt en Zelf de kracht ervoor geeft. Wanneer dan God de kracht geeft, is die altijd overvloedig, want het hele koninkrijk der hemelen bestaat uitsluitend uit kracht.

Wie zwoegt naar de wet, heefteen stellig geloof in zijn eigen bekwaamheid, en hij wordt diep beledigd wanneer men hem zegt dat hij het geloof in zichzelf moet opgeven en moet komen tot het geloof in God. Wie zichzelf heeft leren kennen, heeft opgegeven op zichzelf te steunen. Hij heeft opgehouden zich als christen voor te doen, want zijn leven is nu Christus, en dan mogen ze van hem zeggen wat ze willen.

Ben je met Hem gestorven? In zodanigen wordt het leven, het eeuwige, openbaar. Vroeger waren ze zelf hun leven, maar nu is God hun leven, want ze vonden hun eigen leven onwaardig. Twee en een half jaar lang heb ik zo hard gezwoegd, dat ik tenslotte de hele zaak opgaf en tot God zei dat ik het niet voor elkaar kon krijgen om een christen te zijn. En dit heb ik vastgehouden tot op de dag van vandaag. Wie het wel voor elkaar kan krijgen, is een hele piet. Maar toch is het volslagen huichelarij. Probeer eens jezelf de huid vol te schelden, dan zul je daarmee meer blijdschap ervaren dan je vermoedt, want wanneer je het aller slechtste van jezelf spreekt, zul je de waarheid het dichtst naderen.

God heeft mij van de rijkdom van zijn genade gegeven en dat is genoeg. Satan heeft zijn netten gespannen, maar God heeft me uit alle verlost. Soms zeggen ze dat ik uit de duivel ben, de volgende keer: “Heb je ooit zoiets heerlijks gehoord?” Maar wat ze ook zeggen, het ene of het andere, mijn vertrouwen is op God, die mij verlossen zal zowel in eer als in smaad, in kwaad en in goed gerucht. Mijn getuigenis in Christus Jezus is, dat Hij mijn Verlosser is en de Satan mijn vijand. Mijn vlees is mijn vijand, en mijn verlangen is dat de haat tegen die vijand volkomen zal worden. De heersers der wereld en het broedsel van de ongerechtigheid kwellen mijn ziel en dat schept in mij een geest van grimmigheid, waarvan de kracht mijzelf in mijn eigen ijver verteert. Zo'n godsvrucht heb ik en niemand zal mij mijn blijdschap ontnemen, niemand kan mij mijn geloof ontnemen, niemand kan mij mijn leer ontnemen, niemand is in staat mij in het stof te drukken en niemand is in staat om mij in mijn geloof, het geloof van Christus, te overweldigen. Wanneer dit roem is, dan is het de roem van Christus. Wanneer dit eer is, dan is het de eer van Christus. Wanneer dit kracht is, dan is het de kracht van Christus. Indien iemand zegt dat ik mij naar het vlees roem, dan heeft zo iemand weinig begrip van de kracht van God.

Je broer,



Johan.





Horten, 13 december 1905


. (19) Geliefde broer Aksel,

Hartelijk dank voor je fijne brief, die ik vandaag ontving. Je schrijft over de liefde, dat zij het hoofd is van zowel wijsheid als kennis. Hierin kan ik het niet met je eens zijn, ofschoon ik begrijp dat je het juist en goed bedoelt.

God moest door de wijsheid alle dingen scheppen, en toen de dingen geschapen waren, bezag Hij ze en zag dat ze zeer goed waren, en toen kwam de liefde. Dus is de wijsheid de moeder van de liefde, zoals het in de apocriefe boeken beschreven staat. God kon zijn liefde niet tonen voordat er iets tastbaars aanwezig was, waaraan hij zijn liefde kon tonen. Maar om iets voort te brengen dat niet was, moest er door de wijsheid geschapen en gevormd worden. God is liefde, staat er. Ja, zo moet Hij zich aan ons openbaren, opdat wij niet beangst voor Hem zouden zijn. Hij komt tot ons door de liefde. Toch moeten we niet vergeten dat wij gemaakt zijn uit de aarde, dus de wijsheid formeerde ons voordat we de warmte der liefde leerden kennen.

Dat de liefde alle kennis te boven gaat, daarover zijn we het eens, want kennis is niet het leven, maar de wijsheid is het leven zelf. In Christus zijn al de schatten der wijsheid en kennis verborgen, staat er. Christus is Gods wijsheid, maar dat is niet wat er bedoeld wordt. Bedoeld wordt de wijsheid en de kennis die de mens heeft verworven en die in Christus bewaard wordt. Dit zijn de verzamelde schatten die door mot noch roest verteerd kunnen worden. Wijsheid brengt liefde voort, want een grondig inzicht in zijn eigen slechtheid is de eerste stap naar de wijsheid. Deze eerste stap werkt zo krachtig dat men onwillekeurig ook de fouten van zijn naaste vergeeft en vergeet, want men is zich zijn eigen slechtheid bewust. Zo brengt de wijsheid de liefde voort. De wijsheid maakt ons zo gelukkig dat we wensten dat alle mensen het zo hadden. Dus is de wijsheid de moeder van de liefde. Gods liefde brengt ons ertoe om onszelf te haten en te verachten op grond van onze eigen hardheid in tegenstelling tot Gods oneindige liefde. Deze kennis van de eigen slechtheid is de eerste stap op de weg der wijsheid, en dat men zichzelf gaat haten bewerkt weer dat men liefde krijgt tot de liefde.

God wordt niet gevonden, verzameld in het goede, maar Hij is de goedheid zelf. Als men zou denken Hem te kunnen vatten in het heerlijke, dan geldt dat Hij niet gedeeld is, want Hij is de liefde.

Tot zover deze enkele regels om het verschil tussen wijsheid en liefde duidelijk te maken. Van de liefde heeft men een volkomen verkeerd begrip. De algemene gedachte over liefde is, dat deze het kwaad niet bestraft - het door de vingers ziet als een leven afglijdt naar de wereld en de goddeloosheid. Wie zoiets bestraft, wordt als liefdeloos en verkeerd beschouwd. Mevrouw N.N. zei mij dat ze me niet mocht, omdat ik haar tegensprak en haar niet hield voor een profetes, die ze naar ik hoorde zijn zou. Ik vroeg haar toen of zij liefde had voor br. N.N. Nee, dat had ze ook niet, evenmin als voor vele anderen, alhoewel niemand in de hele stad het meer eens was met haar leer dan hij. Heb je ooit van je leven zo'n leer gehoord? Is zo'n leer die liefdeloosheid tot gevolg heeft niet van de vader der liefdeloosheid, de duivel? Wanneer men over zoiets licht laat schijnen, dan wordt men voor liefdeloos gehouden. Is het daarentegen niet zo dat de liefde zich verblijdt met de waarheid? Wij weten dat wij God liefhebben, als wij de broeders liefhebben. Maar nu heeft mevr. N.N. mij niet lief en toch gelooft ze dat ik een broeder ben. Dan moet er vanzelfsprekend iets fout zijn met haar, want zij vermag niets tegen de waarheid, en dat is niet zo aangenaam. Pas op voor zulke godsdienst. Schuw zulke dingen.

Je broer.



Johan.





Horten, 19 december 1905


. (20) Geliefde broer Aksel,

Hartelijk dank voor je welkome brief. Dank je wel dat je me tegenspreekt wanneer je het niet eens met me bent, want daardoor kan men beter vat krijgen op de zaak.

Als men erover spreken wil wat de eerste eigenschap is van God, dan moet men spreken over die eigenschap die het eerst in actie komt om iets voort te brengen. De wijsheid is verzadigd van liefde, dus bevindt de liefde zich niet buiten de wijsheid, maar erin. Als je de liefde weghaalt uit de wijsheid, dan hou je alleen maar de kennis over. Het is niet zo dat de liefde gebruik maakt van de wijsheid, maar de wijsheid is de regelaar van de liefde. De liefde is maar een onderdeel, maar de wijsheid bevat alle onderdelen en is daarom het leven zelf. Het is mogelijk voor een moeder om haar kind zo lief te hebben dat ze de fouten over het hoofd ziet tot schade voor het kind, maar een moeder met wijsheid tuchtigt het op het juiste moment en op de juiste manier.

De wijsheid en de kennis moet men duidelijk van elkaar onderscheiden. De openbaring in Gods kennis wordt aan een ieder gegeven tot nut, en Gods kennis ontvangt men door de kennis van Christus, en het bewonderen van wat men kent bewerkt liefde, en de liefde bewerkt dat wij zijn geboden houden; zo worden we wijs. Kol. 2:2-3.

Alzo lief heeft God de wereld gehad, dat Hij zijn Zoon gegeven heeft, enz. Gods liefde gaat over de hele wereld en trekt allen tot Christus (Gods wijsheid). Niemand kan tot de Zoon komen zonder dat de Vader hem trekt. Het trekken door de Vader naar de Zoon gebeurt door een liefdevolle overtuiging van zonde, gerechtigheid en oordeel. Als de Zoon houvast gekregen heeft, kunnen wij door de Zoon tot de Vader komen; want niemand komt tot de Vader dan door de Zoon. De liefde trekt tot de wijsheid, want zonder deze is de liefde tot niets in staat, en Sirach zegt dat God niemand bemint - behalve wie naar de wijsheid tracht. Niemand heeft de eeuwige God gekend dan de Zoon en wie de Zoon dit wil openbaren. De weg door de Zoon is de school der wijsheid en de weg der tucht en verdrukking. Aan deze weg en aan deze heerlijke vorming hebben zeer velen zich onttrokken, en zij jubelen erover dat Jezus alles geleden heeft en dat zij nu naar het vlees kunnen leven zoveel als zij maar willen.

Groeten thuis en schrijf spoedig. Je broer,



Johan.





Horten, Kerstavond, 1905


. (21) Geliefde broer Aksel,

Je erg fijne brieven heb ik ontvangen, en het is met grote dankbaarheid in de Geest tot God onze Vader door onze Here Jezus Christus, dat ik denk aan je overgave aan Gods wil. Vanaf de dag dat je jezelf met al wat in je is opgaf, heb je een vrede gevonden, die alle verstand te boven gaat. Nu kun je rusten in de zalving en blijven in Hem, die jou onderwezen heeft. Jij hebt niet nodig iets te vragen, want deze zelfde zalving onderricht jou in alles, en deze is waar. Zoals jij nu Christus hebt aanvaard, moet je in Hem blijven wandelen.

De eerste keer zei je “ja” tegen Jezus, maar nu is je kracht verdwenen, zodat je niet eens in staat bent om “ja” te zeggen tegen Hem; maar alles van jezelf is op zijn altaar, en je wacht op zijn vuur. Hij is de Weg, de Waarheid en het Leven. Er bestaat geen ander leven. Hij werd geboren onder de wet om hen die onder de wet waren vrij te kopen. Zolang de erfgenaam nog kind is, verschilt hij in niets van een slaaf, al is hij ook eigenaar van alles; maar hij staat onder voogdij en toezicht tot op het tijdstip dat door de Vader tevoren bepaald was. Maar nu zijn wij niet langer onder de tuchtmeester, want de wet was onze tuchtmeester tot Christus. Nadat wij gekomen zijn in Christus, zijn wij vrijgemaakt van de tuchtmeester. Wat een heerlijkheid! Wij bevinden ons in de wet van de Geest des levens, die ons vrijgemaakt heeft van de wet der zonde en des doods. Zalig is de man die zo spreekt en zo handelt als past voor iemand die door de wet der vrijheid zal geoordeeld worden.

Wie iets is toevertrouwd zal geoordeeld worden naar de wet der vrijheid, en wie zwoegt en werkt zal geoordeeld worden naar de wet. Indien iemand die onder de wet is, zondigt, zal hij geoordeeld worden door de wet, en indien iemand zondigt zonder wet, dan zal hij geoordeeld worden zonder wet. De onmondige wordt getuchtigd door de voogd, maar de mondige wordt geoordeeld door de wet der vrijheid. Christus is in ons hart geboren terwijl wij ons nog onder de wet bevonden; maar Hij is geboren onder de wet, om hen die onder de wet zijn vrij te kopen. God kan ons niet ineens de volle vrijheid geven, want wij zijn nog niet door tucht opgevoed. Daarom staat een ieder van ons onder de tuchtmeester tot op het tijdstip dat door de Vader bepaald is. Dit tijdstip is zeer verschillend naargelang dat God ziet of we geschikt zijn om zelf iets in bezit te krijgen. Sommigen krijgen nooit iets in bezit. Nu zullen sommigen lachen en zeggen: “Jij dwaas, weet je niet dat Christus 1900 jaar geleden onder de wet werd geboren, enz. Tot zulke mensen wil ik zeggen: “Eerst het natuurlijke, daarna het geestelijke.” Nu zijn wij zonen, en God heeft de Geest van zijn Zoon uitgezonden in onze harten, die roept: Abba, Vader! Deze Geest getuigt met onze geest dat wij kinderen Gods zijn.

Het verwondert mij geenszins, dat je reeds in strijd bent gekomen. Christus is ons gegeven als een teken dat weersproken wordt, en het is bekend dat deze sekte allerwegen tegenstand ontmoet. Christus is niet gekomen om vrede te brengen, maar strijd, want drie zullen tegen twee verdeeld zijn en twee tegen drie in ייn huis.

Er staat in Psalm 120:7: “Ik ben een en al vrede, maar als ik spreek, dan zijn zij uit op strijd.” - Hier gaat het niet om veelheid van jaren, maar of Gods Geest in je is.

Nu weet ik dat er vermaning is in Christus, en daarom wil ik je indringend vragen, geliefde broer, om vast te staan in de vrijheid waarmee Christus je heeft vrijgemaakt. Ik weet heel goed dat er duizenden opvoeders zijn in Christus, maar vaders zijn er niet veel. Vaders kunnen ook tuchtigen, maar niet zoals de tuchtmeesters, want vaders tuchtigen met smart en in de hoop der liefde. De tuchtmeesters is het er alleen maar om te doen zichzelf te behagen.

Het verblijdt mij onuitsprekelijk dat God je geleid heeft in de zalving en de kracht van zijn Geest en dat Hij je de Geest van wijsheid en openbaring in zijn kennis geschonken heeft. Hij is als een muur van vuur rondom zijn volk.

De vrijheid in Christus kun je niemand opdringen. Je kunt zoveel spreken als je wilt zonder begrepen te worden, als de door de Vader bepaalde tijd nog niet is gekomen. Als God de goddeloze gratie zou verlenen, dan zou deze in staat zijn om slecht te handelen in een land van recht, daarom moet men een tijd onder de wet ofwel tuchtmeester verblijven.

Het verblijdt mij zeer dat je de waarheid meer liefhebt dan je eigen leven, en dat je afkeurt wat niet door de beugel kan. “Gij zult de waarheid verstaan, en de waarheid zal u vrijmaken.”

Laten wij altijd blijven in de eerste liefde en ons verheugen en verblijden in de hoop der opstanding.

Geloof niet iedere geest, want velen spreken over vrijheid, maar dat is de vrijheid van Satan. Wanneer je in gesprekken met hen het woord “gehoorzaamheid” noemt, worden ze woedend, want hun vrijheid is om te zondigen. Verbreek de woorden van zulke mensen en laat er niets van heel, en je zult je verheugen in de geest over een goed verricht werk. Je mag zulke mensen nooit gedwee uit de weg gaan.

Denk aan Saul! Omdat hij wilde sparen, verloor hij zijn koningskroon. Begrijp mij goed in de geest, geliefde Aksel. Je roeping en je uitverkiezing zullen bevestigd worden wanneer je gehoorzaam bent aan God. Denk aan Bileam als waarschuwing! Hij wilde zich inlaten met goddelozen ter wille van gewin, en Gods uitverkorenen vervloeken. De liefde tot God bewerkt dat men de wereld haat. Door de liefde van een Bileam of Simson gaat het verkeerd.

Wanneer je jezelf rein wilt bewaren, neem dan deze vermaningen in acht. Maar wanneer je jezelf wilt bezoedelen en je vrede verliezen, hoef je alleen maar “ja” te knikken tegen allen die zichzelf inbeelden en anderen wijsmaken dat ze vrij zijn.

Het ga je zeer goed en blijf altijd in Hem, dan gaat het je wel.

Je in Hem bewaarde,



Johan.





Horten, 27 december 1905


. (22) Geliefde broer Aksel,

Nu heb ik gelegenheid en die wil ik benutten om je enige woorden te schrijven. Het was zeer juist wat jij schreef over de veel geprezen vrije wil. Er is maar ייn wil in het Koninkrijk der hemelen, en dat is Gods wil. Alle wil buiten Gods wil om is afval en zonde. Binnen de horizon van Gods wil is er blijdschap, vrede en een eeuwig leven. Hierbinnen bevinden zich al Gods heiligen van alle tijden. Gods wil is onze heiligmaking. In jouw huis wil je dat jouw wil zal geschieden. De wet kan alleen iets uitrichten tegen hem die zijn eigen leven en eigen wil heeft. Maar de wet is krachteloos ten opzichte van hem die het leven van Christus en de wil van God heeft, want de kracht der zonde is de wet. Nadat we in Christus gekomen zijn, zijn wij niet wetteloos, maar zijn wij in de wet des Geestes, want deze wet bevrijdde ons van de wet der zonde en des doods. “Wij zijn niet zonder wet van God, maar onder de wet van Christus.” De wet des Geestes, waarin wij ons nu bevinden, is veel krachtiger dan de wet die onze tuchtmeester was tot Christus. De overtuigende wet was slechts tegen de uiterlijke werken gericht: dronkenschap, diefstal, vechtpartijen, enz., maar wat onmogelijk was voor de wet, daar deze machteloos was door het vlees, deed God, doordat Hij zijn Zoon zond in een vlees aan dat der zonde gelijk en wel om de zonde, en veroordeelde de zonde in het vlees. De overtuigende wet is buiten het lichaam, daarom staat er dat alle zonde die de mens begaat, buiten het lichaam gebeurt. Maar de wet des Geestes is in het lichaam, Christus in u, de hoop der heerlijkheid. De overtuigende wet was de hand die de slechte vruchten van de boom aanwees, meer kon zij niet. Maar wat voor de wet onmogelijk was, dat doet nu de wet des Geestes, die de zonde in het lichaam tenietdoet - of zo je wilt - die de wortel van de boom doodt. En zo komt er een eind aan het vallen van vruchten van zulk een boom. Daarom staat er: “Dit weten wij immers, dat onze oude mens medegekruisigd is, opdat het lichaam der zonde tenietgedaan zou worden en wij niet langer slaven der zonde zouden zijn” (Rom. 6:6). Dit is heel duidelijk en eenvoudig.

Wanneer wij overgegaan zijn van de wet die tot Christus voerde naar de wet des Geestes, dan kennen wij Hem en de kracht van Zijn opstanding. Het volgende wat wij leren kennen, is “de gemeenschap aan Zijn lijden,” zodat wij aan zijn dood gelijkvormig gemaakt kunnen worden, Fil. 3:10. Dat is wonderbaar en dierbaar. Wat is de gemeenschap aan het lijden van Christus? Dat is het lijden dat ontstaat in de wortel van de boom, wanneer deze vernietigd wordt. Of op een andere manier gezegd: Dat is het lijden dat ontstaat in het lichaam der zonde, als het lichaam der zonde tenietgedaan wordt. Onderzoek en beproef of deze leer niet voert tot godsvrucht. Ik heb mijn leer niet van mijzelf, maar God heeft mij onderwezen en zo, als voor zijn aangezicht, onderwijs ik wat ik geleerd heb. Dit is een kostelijke onderwijzing die maar heel weinigen kennen. Maar het is waar zoals er staat geschreven, dat indien wij met Hem lijden, zullen wij ook met Hem verheerlijkt worden. Paulus zei al wenende, dat de meesten vijanden waren van het kruis van Christus. En wat wil dat zeggen, een vijand van het kruis van Christus te zijn? Dat is vrezen voor het lijden dat ontstaat bij het tenietdoen van het lichaam der zonde. Indien men zich hieraan onttrekt, dan behoudt men het lichaam der zonde, zoals iemand zijn slechte tandwortel behoudt omdat hij z'n kies vanwege de pijn niet wil laten trekken.

Waar de duivel het minst mee op heeft, zijn zij die het lijden verdragen.

De wereld legt zich er alleen maar op toe zichzelf te verwennen, zichzelf te eren en zichzelf te behagen. Dat is het leven in deze wereld behouden. Maar wie zijn leven inzet, vindt zijn leven, het eeuwige.

Nu je door God onderwezen bent. overweeg dit dan in je hart, zodat je je nooit aan het lijden van Christus onttrekt. Het lijden is volbracht in Christus en moet volbracht worden in ons.

Er bestaat in de volksmond een complete kleine bijbel van leugenachtige Schriftplaatsen. Bijv.: “Iedereen wordt zalig door zijn geloof.” “Men moet alles als goed bedoeld beschouwen.” Deze dingen kunnen ook wel waar zijn wanneer men ze juist uitlegt. Daarom staat er: “Voor de reinen is alles rein; maar voor de onreine en ongelovige is niets rein.” Maar dat allen rein zijn die deze uitdrukkingen gebruiken, kan bijna niet waar zijn. Daarom moet men proberen zich in hun gedachten te verplaatsen en van daaruit het verkeerde uitleggen; want het is een werkelijke vreugde om Jood te zijn met de Joden; voor wie onder de wet is, als onder de wet; voor wie zonder wet is, als zonder wet - hoewel niet zonder de wet van God, maar onder de wet van Christus. En dit laatste kan wel eens zo zijn doordat de middelaar (Christus) niet van ייn is, maar God is ייn. Zo is ons verder groeiende leven in Christus niet ייn, maar de volmaaktheid is ייn.

Nu ga ik weer eindigen. Schrijf spoedig, want het is altijd goed om van je te horen. Groeten thuis.



Je broer Johan.





Horten, 18 januari 1906. (23)


Geliefde broer Aksel,

Hartelijk dank voor je fijne brief. Ik ben nu aan boord van de “Tordenskjold” als scheepssergeant en zal daarop meegaan naar de Middellandse Zee.

Er is velerlei om over te schrijven, maar wat wij bovenal nodig hebben, is de sterkte en de kracht van de Geest. Aan theorieכn over de dingen hebben we niets, maar wel aan Gods kracht. Theologie is de leer over God; maar de persoon God is veel meer dan de leer over Hem. De ontwikkeling in God voert tot overtuiging en kracht van de Geest, maar de leer over God geeft geen kracht. De sterkte van het hart is beter dan de kracht der spieren. De rust van het hart is balsem van Gilead.

Wij zijn ertoe bestemd om ontkleed te worden. Hoe wonderbaarlijk. Wanneer men meent iets te bezitten, is men rijp om nog een kledingstuk af te leggen, want men komt tot meer rijping en genezing na iedere ontkleding.

Daarom is het werk van God en niet van ons. Als het van ons was, dan zouden wij ons niet willen ontkleden, maar juist overkleden. D.w.z. wij willen opgroeien van heerlijkheid tot heerlijkheid zonder ontkleed te worden. “Toen gij jonger waart,” zegt Jezus tegen Petrus, “omgordet gij uzelven en gij gingt waar gij wildet; maar wanneer gij eenmaal oud wordt, zult gij uw handen uitstrekken en een ander zal u omgorden en u brengen waar gij niet wilt.”

Hieruit zien wij dat het voorwaarts gaan in Christus ons leidt op de weg die wij niet willen. Je wilt haast niet de kliek verlaten waar jij je in bevindt, zoals ik ook van T. hierover hoorde. Het is God en niet de kliek, waar men op bouwen moet; daarom moet je je er niet over verwonderen dat op zekere dag de hele kliek in duigen valt. Je moet je vastklemmen aan de rots, ook al is er een lawine van stenen om je heen. Wanneer God ons beproeft, dan gaat het erom vast te houden. Dit is zeer gemakkelijk zolang God dingen toestaat waardoor we zelfs enige wereldse eer oogsten, zoals Hij dat in het begin vaak met ons doet opdat wij niet de moed verliezen. Maar als Gods wil ons begint te drijven in de richting van dingen die de wereld als oneer ziet, gaat het er heel anders van langs: dan gaat het erom of wij Gods eer hoger achten dan de eer van mensen. God bouwt iets op, en op zekere dag breekt Hij het af, en wie durft te zeggen: “Wat doet Gij?”, want Gods rechtvaardigheid is zelfs aanwezig wanneer Hij ons leven neemt.

Dit alles weten wij; maar we moeten toch handelen alsof we hier niets van wisten. Daarom doe je er goed aan thuis samenkomsten te houden, en een ieder met liefde te omringen. Misschien dat je in het uur van de beproeving zoveel greep op hen hebt, dat ze staande blijven door jouw vastheid. Het ga je zeer wel, en blijf in de liefde met verdraagzaamheid tegenover allen waar je mee te maken hebt, dan zal je arbeid in de Here niet tevergeefs zijn voor jou en voor hen.

Groeten thuis en wees zelf zeer hartelijk gegroet.



Je Johan.





Horten, 4 februari 1906


. (24) Geliefde broer Aksel,

Hartelijk dank voor je fijne brief. Vandaag ben ik aan boord. Wij hebben nog geen bevel om te vertrekken ontvangen, maar verwachten het elk ogenblik. Gods trouw staat mij krachtig bij te midden van de verdrukkingen, die zeer noodzakelijk zijn voor mij. Daarom ben ik zeer tevreden, want de Here zal mij verlossen wanneer het Hem behaagt. God geeft mij in die mate voorspoed aan boord, dat ik noch boven noch onder de anderen kom te staan. Boven hen verheven te worden zou mij hoogmoedig maken, onder hen terecht te komen, zou mij verdrukt doen zijn. Daarom zijn al Gods wegen gebaande, effen en rechte wegen. Hoogmoed en versaagdheid hebben geen kans bij zijn uitverkorenen, maar ootmoed en kracht zullen gedijen.

Je doet er goed aan om je met macht in Gods Koninkrijk binnen te dringen, want op deze manier trek je het tot je. Alles moet geofferd worden. Ons hart moet besneden worden - helemaal rondom. Alle verbindingen met de wereld verbroken en afgesneden. Onze ogen en oren gesloten voor de wereld en geopend voor de dingen die boven zijn. Het verliezen van zijn vleselijke zinnen is overgegeven worden in de dood om Jezus' wil, maar dan zal ook zijn leven in ons sterfelijk vlees geopenbaard worden. Gods Geest houdt op dit fundament nooit rekening met vleselijkheid en eer. Daarom is Christus een steen des aanstoots en een rots der ergernis geworden, en allen die in zijn naam geloven, worden gevormd naar hetzelfde beeld. In het Koninkrijk Gods is degene die niets is het grootst; degene die echter de grootste wil zijn, is niets.

Gij zult u geen leraars laten noemen, want ייn is uw Leraar, Christus, maar gij zijt allen broeders. Al deze dingen komen pas tot hun recht nadat men Gods Geest in zijn Pinksterkracht ontvangt als leven en drijfkracht. Anders kan men weliswaar zo spreken dat de zondaar vergeving van zonden ontvangt, maar iemand grootbrengen in Christus kan men niet. Hoe gaat het met de “kudde”? Kunnen jullie spreken als Gods Woord? Hebben jullie alles verkocht? Heeft de dienaar der besnijdenis, Christus, je hart 360 graden rond kunnen besnijden? Misschien zul je net als mevr. N.N. antwoorden: “Ik laat mij niet examineren.” Ik geloof niet dat jij zo antwoordt, want ik heb sterk de indruk dat jij de waarheid liefhebt. Het kost wat om van harte te kunnen zeggen: “Alles van mijzelf is op uw altaar, ik wacht op uw vuur.”

Het is heerlijk dat er zijn die “Ja” gezegd hebben tot Jezus - God zegene hen - ik wil hen geenszins aanvallen, maar ik wil er slechts aan herinneren dat, nadat Israכl verlost was van Farao en van de Egyptenaren door de Rode Zee, zij door de Jordaan verlost werden van de woestijn. De vruchten van het land waren heerlijker dan het manna in de woestijn. Maar niemand van het oude geslacht kwam het land binnen behalve de twee die geloofden. Weliswaar kwam de jongere generatie binnen, maar zij waren dood in hun vaderen, want er moet een sterven plaatshebben. Maar daar zij zelf niet gestorven waren, kon Jozua hen niet tot een geestelijke rust brengen. Maar Jozua had geestelijke rust door zijn geloof, want het deerde hem niet dat hij in de ogen van de bewoners van Kanaהn geacht werd als een sprinkhaan. En dit kon hij alleen maar zo hebben omdat hij aan zichzelf en aan zijn eigen kracht gestorven was.

De kracht van Simson lag in zijn geloof. Toen hij zich knippen liet was hij ontrouw, en de kracht verdween. Toen hij de leeuw versloeg was wel de strijd hevig, maar de vruchten van de overwinning lagen in het dode lichaam van de leeuw (honing). Hieruit zien wij dat na het sterven de honing ontstaat, en wat is zoeter?

Groeten thuis. Wees hartelijk gegroet van je broer,



Johan.





Horten, 2 mei 1906


. (25) Geliefde broer Aksel,

Gods genade en vrede sterke je naar lichaam, ziel en geest. God is onze sterkte, want in stilheid en vertrouwen in Hem is onze sterkte.

Ik hoor dat je zwak bent naar het lichaam, maar God zal je lichaam sterken, en tevens dat je je zwak voelt naar de ziel, maar God zal je ziel sterken. De lucht in Voksenkollen is niet in staat je sterkte naar je ziel en kracht in je leden te geven, maar Gods kracht vermag dat wel. Ook hoef je niet naar Genטve te reizen om verkwikking te vinden, want God is nabij in je hart en in je mond. Tegenwoordig behoeven wij ook niet naar Jeruzalem te reizen of naar de berg Gerizim, en evenmin hoeft men Christus uit de hemel te halen noch uit de afgrond, want Hij is waarlijk niet ver van ieder van ons.

Versta mij niet verkeerd, want de reis die je naar Voksenkollen maakte, heeft je wel duidelijk gemaakt dat je noch dichter bij Christus kwam noch verder van Hem verwijderd raakte.

Bedankt voor de Nkr. 770,- die je me toezond, maar ik hoop dat je niet zo hard van hart wilt zijn om mij van de vrucht te beroven, die mij in de Heer ten deel valt als ik je de rente over de verlopen jaren terug stuur. Mijn rente is meer dan betaald door het nuttige gebruik dat je van het geld hebt gemaakt en tevens door het goede hart dat je je broer toedraagt. De Here, wiens ogen zijn als vlammen vuurs, zal je barmhartigheid schenken op die dag, omdat je de vrucht van je handen ook aan anderen ten goede liet komen.

Daarom ben ik zo vrij om je kr. 210,-- terug te sturen.

Ik was bang dat je boos op mij was, omdat je niet schreef; maar dat was niet het geval. Ik geef toe dat ik nogal hard en resoluut ben in mijn aanpak, maar God heeft mij zo geschapen en ik merk dat dit mijn dienst is in Christus, resoluut te handelen zonder te sparen, daar waar dit nodig is, want daardoor vind ik een kostbare vrede en overwinning. En ieder die iets van God ontvangen heeft, zal begrijpen dat dit niet is om hen kwaad te doen, maar om hen de boze geest of het verkeerde wat ze doen te ontrukken. - Leef wel en schrijf spoedig.

Groet allen thuis en rust veilig in de Here, want het gaat niet mis als je niet altijd overal bij bent.

Ik ben nu 's middags aan wal, want Pauline kreeg gisteren een gezonde, flinke dochter.

De groeten van Pauline en Kristian, alsmede van je altijd toegenegen broer,



Johan.





Horten, 7 mei 1906


. (26) Geliefde broer Aksel,

Dank voor de kaart van de jongens in Egsheien. Moge Gods Geest zijn werk in hen doen. Wij zijn nu nog aan boord, maar de 15e monsteren wij af. Ik hoop dan aan land te komen.

Gisteren was ik aan wal en verheugde mij zeer in het gesprek met br. Ellefsen en zijn vrouw. Zij zijn ijverig en gaan vooruit in het verstaan van Gods weg met hen. De liefde neemt toe naarmate het “correspondentievermogen” toeneemt. De “correspondentie” met God neemt toe naar de mate van de wasdom van het leven. Christus heeft alles voor ons opgegeven; daardoor heeft Hij zijn liefde bewezen. Wij bewijzen onze liefde voor Hem door alles op te geven om Hem te winnen.

Ons leven is slechts een ademtocht in het heelal en daarom moeten wij ons leven op de meest nuttige manier besteden, want het resultaat van ons leven is de volheid van geest, die wij bij het einde van ons leven in deze wereld in Christus bereikt hebben. Onze rijkdom zijn die schatten die wij verzameld hebben in de hemel. En onze rente is gelijk aan het aantal talenten dat wij ons toegeכigend hebben.

Jaag met ernst, staat er. Sta af van de zonde in elke vorm. De grootheid der wereld is afschuwelijk in Gods ogen. Daarom moet jij niet voor groot aanzien wat in de wereld voor groot doorgaat. Je moet je niet voor de gek laten houden of laten beetnemen door de satan, als hij in zijde of in fluweel gekleed gaat. Je moet de geest van hoogmoed niet sparen, je moet hem verpletteren. Je moet niet opzien naar hoogmoedige mensen, maar hen in je hart verachten - echter niet de persoon, maar de hoogmoed. De taal is stuntelig en hoekig, maar de geest is behendig, scherp en helder. Daarom kunnen woorden niet duidelijker aangeven wat je bedoelt dan vage lijnen in een tekening de omtrek van het voorwerp in werkelijkheid weergeven. Toen ik de laatste keer in Kristiansand was, leden jullie allen aan een behoorlijke dosis hoogmoedswaanzin. Jullie waren misleid en ten dele gevangen door een satanische geest van hoogmoed. Moge Gods verlossing ook dit uitroeien. Jullie kunnen hier niet uit ontsnappen voordat je tot de laatste cent toe betaald hebt. Ik hoop, Aksel, dat je verstandig bent en die waanzin afwijst, want het zijn de geringen en de onaanzienlijken in de wereld die God uitverkiest, om degenen die denken dat zij iets zijn, te beschamen. Vergeet dit nooit.

Christus lijdt niet aan hoogmoedswaanzin. Hij bewondert geen zijde en fluweel en schitterende kleding en hen die een ring om de vinger hebben; want al het zilver en goud hoort de Here toe. Laat je niet bedriegen, geliefde Aksel; word geen dwaas. Verjaag en achtervolg hen tot aan de uiterste grenzen der Filistijnen toe. Als je hen spaart, zullen ze jou niet sparen. Alle vijanden in het land moeten uitgeroeid worden. Aanzien des persoons in de godsdienstige kringen is uit de duivel. Ontvlucht hen die zich hiermee inlaten. Sla al dergelijke zaken neer met het zwaard des Geestes, want in Christus Jezus is arm noch rijk, Jood noch Griek van betekenis, maar wel een nieuwe schepping. Alles wat niet van betekenis is moet ook niet van betekenis geacht worden.

Het zou fijn zijn om over vele zaken mondeling met je te spreken. Groeten thuis en wees zelf allerhartelijkst gegroet van je broer,



Johan.





Horten, 26 mei 1906


. (27) Geliefde broer Aksel,

Hartelijk dank voor je brieven. Ik ben overdag bezig met de tuin omspitten. Kristian groeit en wordt echt een flinke jongen. De kleine meid laat nog niet zo veel van zich horen, maar zij is lief.

Ik hoop dat de ijver nog steeds bij je aanwezig is en dat je vooruitgaat in wijsheid en kennis. Wat mij betreft hebben vele profeten voorspeld dat ik spoedig mijn horens zal verliezen, dat ik mij spoedig moe zal hebben gedraafd, dat de ijver spoedig zal afnemen, enzovoorts, en daarmee bedoelen zij waarschijnlijk, dat spoedig de duivel overwint en de slaap zijn intrede doet. Zo hebben zij die zich christenen noemen mij voorspeld. Maar God zij lof en eer: de ijver is nog even groot, zo mogelijk nog groter, de horens stoten nog evenveel en de kracht is groter dan ooit te voren. Dus hebben deze waarzeggers leugens voorspeld. Gods rijk bestaat in kracht, geliefde Aksel. Er zijn grote krachten in God. Poorten van koper deugen niet, muren van ijzer zijn niet sterk genoeg, want niets dat gemaakt is, kan standhouden voor Hem die het maakte. God is een held tegenover zijn vijanden, en de schrik voor Hem doet de zondaren verbleken. Ik hoop dat je je geheel en al overgeeft aan God, zodat je niet alleen maar zo'n godsdienstige dwaas en religieuze leegloper wordt, voor wie de duisternis en donkerheid is weggelegd voor de eeuwigheid. Ontwaak voor wat recht is, slaap niet zoals degenen die niets van God afweten en toch van zichzelf zeggen dat zij iets weten. Beeld je nooit in dat je tegelijk God en de mensen kunt behagen. God weerstaat zulke humbug. Maar Hij roept ons vanuit het stof tot zijn Zoon. Het heeft geen zin om God een rad voor ogen te draaien. Een godsdienstig masker is Hem een gruwel. Hij haat lauwheid, want Zelf brandt Hij van ijver. Als we alles gedaan hebben wat wij moeten doen, zijn we slechts onnutte dienstknechten. Een volkomen erkennen dat wij volledig tekort schieten maakt dat wij in niets tekort schieten. Wij zijn aarden vaten waarin God het willen en het werken werkt, en meestal werkt Hij zulk spreken in ons dat men gelooft dat wij van de duivel bezeten en gek zijn. Maar de kwestie is, dat de duivel en het verkeerde zo duidelijk zichtbaar worden gemaakt, dat de mens gelooft dat wie zo spreekt wel van de duivel bezeten en gek moet zijn. Maar wanneer men “bekeerd” (omgekeerd) is, dan wordt dit alles omgekeerd.

Het is mijn verlangen dat je zou willen strijden om in te gaan door de enge poort en dat je niet dom handelen zult door te doen alsof je vrijgemaakt bent voordat de wet je heeft getuchtigd tot Christus. Zulke mensen zijn er tegenwoordig veel. Een grondige verbrijzeling gaat vooraf aan alle heerlijkheid. Je moet Gods Geest door dik en dun gehoorzamen - zelfs al gaat het zo hard tegen je in dat het je zwart wordt voor je ogen, want dat is de weg ten leven. Denk er nooit aan raad aan te nemen van de godsdienstigen, want de meesten zijn beter bekend met en ervaren in het vlees dan in de Geest. Praat met hen over koetjes en kalfjes, daar weten ze van mee te praten; maar ga je verder dan het tastbare, dan staan ze met de mond vol tanden. Vraag hen dus nooit om raad, maar ga rechtuit in de Geest, dan zal het je goed gaan. Wanneer het dan verkeerd gaat, dan moet je mij ter verantwoording roepen, want met veel moeite heeft God mij gehoorzaam gemaakt, en hierdoor is Gods kracht over mij gekomen zodat ik bijna uit elkaar spring van krachten in God en ik graag zou strijden tegen hele regimenten Filistijnen. Groet allen die zich waardig voelen om gegroet te worden in Christus.

Je in de steen des aanstoots rustende broer,



Johan.





Horten, 24 juni 1906


. (28) Geliefde ouders en broers en zusters,

God geeft ons altijd de een of ander om mee te spreken, dat is ook een werk in de Here. Er is er ייn hier en ייn daar die gaarne met ons wil spreken. Er is jubel iedere keer weer wanneer we zo iemand ontmoeten, want zulke mensen zijn niet dicht gezaaid. Br. N.N. en ik hebben veel doorworsteld. en dit moest wel tot een uitbarsting komen. Het heeft geleid tot de volgende uitbarsting:

Br. N.N. is de overtuiging toegedaan dat Jezus, toen Hij hier beneden rondwandelde, niet een wil had om tegen te strijden zoals wij, en ik ben van mening dat Hij die wel had, maar dat Hij deze altijd overwon. Zo vaak iemand verzocht wordt, komt dit door de zuiging en verlokking van zijn eigen begeerte, en Christus werd verzocht. “Vader, niet gelijk Ik wil, maar gelijk Gij wilt.” Hieruit zien wij dat Hij een wil had die tegen de wil van God was, en die Hij door de Geest verloochende. “Want wat de wet niet vermocht, omdat zij zwak was door het vlees - God heeft, door zijn eigen Zoon te zenden in een vlees, aan dat der zonde gelijk, en wel om de zonde, de zonde veroordeeld in het vlees.” Het was de zonde in het vlees - in Christus' vlees - die veroordeeld werd. Nu is dezelfde zonde veroordeeld in alle vlees, daarom wordt de wereld overtuigd van oordeel, want de vorst der wereld is veroordeeld in het vlees.

Br. N.N. zegt dat de verzoeking van buitenaf tot Jezus kwam en dat de zonde van buitenaf op Hem werd gelegd. Dit klinkt zeer schoon, en dit begrip hebben de meesten voordat ze hierover wat dieper hebben nagedacht. Maar Christus toch was het zaad van de vrouw, en als zodanig had Hij iets in zich om te verloochenen. Hij werd gehoorzaam tot de dood, ja, tot de dood des kruises. “Hij heeft gehoorzaamheid geleerd uit hetgeen Hij heeft geleden, hoewel Hij de Zoon was, en toen Hij het einde had bereikt, is Hij voor allen die Hem gehoorzamen een oorzaak van eeuwig heil geworden.” Overal waar sprake is van gehoorzaamheid, is sprake van zelfverloochening - en waar zelfverloochening is, daar is zonde; want wie deze niet heeft, heeft niets te verloochenen. De zonde in het vlees moet overwonnen worden, en dat gebeurde in het lichaam van Christus, want er werd geen bedrog in zijn mond gevonden. Er is veel hierover te zeggen. In Hebr. 4:15 staat dat Christus verzocht is geweest in alle dingen op gelijke wijze als wij, doch zonder te zondigen. Daaraan kunnen wij zien dat Hij niet zondigde, maar de proef doorstond. Maar om beproefd te worden op gelijke wijze als wij, moest Hij hetzelfde vlees hebben, anders zou Hij niet zoals wij beproefd kunnen worden.

De wet was slechts in staat om de zonde te bereiken buiten het lichaam, maar Christus vernietigde de zonde in het lichaam. Daarom hoort het lichaam aan de Here toe. Hij is verbrijzeld om onze overtredingen; de straf was op Hem, opdat ons de vrede zou aangebracht worden. Maar of ik er nu ייn of duizend dood, ik kan niet meer verliezen dan ייn leven. Zo is het ook met Christus, Hij leed wat een lichaam kan lijden, maar het lijden van meerdere mensen kan niet op ייn lichaam gelegd worden, dit ziet men verkeerd. Johannes en Jakobus zouden gedoopt worden met dezelfde doop en drinken uit dezelfde beker als Christus.

Wanneer we ons een schaapskudde voorstellen, ingesloten door 4 dikke muren, en ייn van de schapen maakt een opening in de muur en breekt uit, dan heeft dat tevens ook toegang gemaakt voor allen om door datzelfde gat naar buiten te gaan. Maar wanneer er een stijfkoppige bok is die niet dezelfde weg wil gaan, dan zal hij moeten sterven waar hij is. Is er iemand die niet gelooft dat er een opening is, dan moet hij sterven in zijn gevangenschap. Zo is Christus de deur geworden tot de weg voor de schapen. Dףףr Hem moeten wij - een ieder afzonderlijk. Op deze manier is Hij de Verlosser der gehele wereld. Wij hebben toegang door het voorhangsel, dat is zijn vlees. Nu begrijpen wij ook beter waarom Hij ons broeders noemen kan.

“Derhalve, gelijk door de overtreding van ייn voor alle mensen veroordeling gekomen is, zo is ook door de daad van gerechtigheid van ייn voor alle mensen rechtvaardiging ten leven gekomen.” Men eert Christus niet door Hem voor te stellen als iemand die het niet zo gehad heeft als wij. Maar nu werd Christus vrijwillig voor ons tot zonde gemaakt. Hij heeft het Gode gelijk zijn niet als een roof geacht, maar heeft zichzelf ontledigd en is ons gelijk geworden.

Christus' werk is een diepgaand werk, waarin zelfs de engelen begeren een blik te slaan. Het is niet verwonderlijk dat men slechts beetje bij beetje verstaat. Dus versta ik het zo, dat Christus gerekend werd als een overtreder en stierf als ייn - niet als allen - maar dat wij het zo moeten zien dat, als ייn voor allen gestorven is, zij dan allen zijn gestorven. Evenzo zondigde er ook ייn voor allen.

Allen hebben wij toegang tot dezelfde weg - Hij is de weg. Bij de HERE Here is uitredding uit de dood. Door de dood van die ene is er een uitweg uit de dood voor allen. Wij allen die verlost willen worden, moeten dezelfde doop ondergaan en dezelfde beker drinken. Daarom heet deze dood de dood van Christus. Deze dood (deze poort) moet men passeren, en men komt er niet door zonder de laatste cent te betalen.

Kristian, Johanne, Pauline en ik maken het goed. Wees zeer hartelijk gegroet. Uw zoon en broer,



Johan.





Horten, 1 juli 1906. (29)


Geliefde ouders en broers en zusters,

Ik dank u, vader, voor uw fijne brief van 26 juni. Daaruit lees ik dat u hetzelfde begrip hebt, n.l. dat Christus de menselijke wil te overwinnen had, maar dat Hij die altijd overwon. Ja, wij hebben Christus' Geest, en deze werkt in ons zoals deze ook werkte in Hem, waaruit wij kunnen vaststellen dat Hij tegen hetzelfde te strijden had als tegen hetgeen wij strijden. Deze Geest heeft de wereld overwonnen, want die in u is, is meerder dan die in de wereld is. Door deze Geest zullen wij meer dan overwinnen. Maar God eist een absolute, onvoorwaardelijke gehoorzaamheid en onderwerping aan zijn wil. Door als leem te zijn in zijn hand ontvangen wij een wonderbaarlijke kracht en volheid. Deze kracht verdwijnt indien men ook maar het allerminste voor zichzelf behoudt. De zalving van de Geest geeft kracht en vastheid voor het werk, maar zodra de mens begonnen is iets groot te zien in de wereld, of iets niet wil opgeven, wordt hij ondeugdelijk als gereedschap en waardeloos in de wereld, hoewel de hele wereld in het boze ligt. Daarom is het van het allergrootste belang om in Hem te blijven, zoals de Geest ons geleerd heeft.

De apostelen hadden veel kennis, maar zij mochten niet uitgaan in de dienst alvorens zij bekleed waren met kracht uit de hoge. Zelfs Jezus moest eerst kracht ontvangen uit de hoge, voordat Hij zijn dienst begon. Nooit tevoren heb ik zo goed verstaan om oplettend te zijn en in de zalving van de Geest te blijven als juist nu. Want ik zie er velen die zijn afgeweken, omdat zij van de weg afgeraakt zijn in het een of ander. Zijwegen zijn er vele, maar er is maar ייn weg. Tot op heden heeft God mij bewaard in de zalving van zijn Geest, en de kracht van God is over mij zoals het was vanaf de tijd dat ik tot geloof gekomen ben. Esau verachtte zijn eerstgeboorterecht en Simson zijn haren. Ze stelden er geen prijs op. Dat wil zeggen dat ze hun roeping van God prijsgaven. Esau was geroepen vanaf zijn geboorte, en het verbond van Simsons nazireeכrschap lag in zijn haar. Nu verachtte hij deze goddelijke band, en de kracht verdween. Indien wij de leiding van de Geest verachten en niet volkomen gehoorzaam zijn, verbreken wij de band van het verbond - de band der belofte - en de kracht verdwijnt weer naar Hem die deze gaf. Wil men deze kracht weer opnieuw ontvangen, dan moet men het haar weer laten groeien, de band weer laten aanknopen die men verbrak; dan komt de kracht terug. God is zeer precies, want zoals Jezus de weg moest gaan, drijft ook Gods Geest ons. Kan iemand zich iets radicalers voorstellen?

Gisteren kocht ik een boek met de titel: “De doop met de Heilige Geest” van R.A. Torrey, vertaald uit het Engels. Het boek is zeer goed om te lezen en ik beveel het ten zeerste aan. Het is gemakkelijk te lezen en te begrijpen, en het bevat vele kostbare leringen. In het boek wordt uiteengezet hoe de kracht (de doop met de Geest) ontvangen wordt, hoe deze werkt en hoe men deze kan verliezen. Het wordt eenvoudig, gemakkelijk en duidelijk uiteengezet, zonder opsmuk of extra's.

Er is velerlei waarop gelet moet worden. Wat een vreselijke dorheid heerst er in de kringen. Waarom is dat zo? Omdat de zalving en de kracht van Gods Geest weg zijn. Hier en daar is er een enkeling die met kracht en gezag Gods Woord uiteen kan zetten. Gods Woord heeft het gezag in zichzelf, want de Heer is Here, en een heer gebruikt gezag en dat vooral wanneer er slechts ייn Heer, ייn doop, ייn God en Vader van allen is. De Geestesdoop, zegt Torrey, is ייn ding, maar om iets te kunnen verrichten is een afzonderlijke uitstorting van de Geest nodig. Nadat de apostelen met de Geest vervuld waren op het Pinksterfeest, kwam over hen wat genoemd wordt: “Zij werden vervuld met de Geest.” Dat wil zeggen: zij ontvingen kracht om datgene te doen wat gedaan moest worden. Hij zegt ook, dat een mens uit God geboren kan zijn en toch niet de doop met de Geest ervaren hebben. Deze zelfde ervaring heb ik gehad. Jezus was ook uit God geboren voordat Hij de Geestesdoop ontving om kracht te hebben in het werk, evenzo de apostelen, Apollos en degenen die in Samaria waren. De doop met de Geest, zegt hij, vernietigt niet, zoals sommigen leren, onze zondige natuur. En daar heeft hij gelijk in.

Leef wel,



Uw Johan.





Horten, 15 oktober 1906


. (30) Geliefde broer Aksel,

Hartelijk dank voor je twee briefkaarten. Het gaat ons allen goed hier en ik hoop met jullie ook. Je bent niet zo ijverig meer om te schrijven als eerst; misschien is je ijver minder. De ijver bewerkt volle bevestiging in de hoop. God is een na-ijverig God. Zeer zeker komen er allerlei verdrukkingen en tegenslagen, maar de verdrukkingen bewerken volharding en de volharding bewerkt beproefdheid en beproefdheid hoop, en de hoop maakt niet beschaamd. Dus werken alle dingen mee ten goede voor wie God vreest en liefheeft. Maar het is een leven van zelfverloochening en kruisdragen om een discipel van Jezus te zijn. Hij zal ons echter niet boven vermogen beproeven. God heeft gedachten des vredes over ons, en zijn wegen zijn niet altijd onze wegen. Wanneer wij onze weg opgeven om de weg van God in gehoorzaamheid te gaan, kan het behoorlijk pijn doen, vooral als we gelegenheid hebben om ons te onttrekken. Maar de Here zegt: “Indien hij zich onttrekt, dan heeft mijn ziel in hem geen behagen.”

Hij beproeft de zijnen zeer in het vuur der beproeving

maar nooit laat Hij ייn van hen los

en daarom zijn de verdrukkingen waar u van gruwt

juist omklede zegeningen, mijn vriend.

Het is waar dat beproevingen ingepakte zegeningen zijn. Een dienaar van de gemeente moet eerst beproefd worden, en als hij trouw bevonden wordt, dan kan hij dienen in de gemeente. Goud wordt gelouterd door vuur, en het volk dat de Here aanneemt komt in de oven der vernedering. Want om buigzaam en flexibel te worden moeten wij ons net zo gemakkelijk naar beneden kunnen bewegen als naar boven.

Wie alleen maar streeft naar dat wat groot lijkt in de wereld, is zeer zwaar gebonden als een slaaf en niet beweeglijk. Maar de Geest van wijsheid is behendig, en maakt degene die deze Geest aanneemt precies zo. Want God ziet evenzeer om naar wat kruipt in het stof op de landweg als naar de koning in zijn paleis. Daar zie je vrijheid. Denk je in om de mensen die naar Gods beeld zijn geschapen te verachten, omdat men zich in zijn blindheid verbeeldt het hogere te kunnen bereiken door de mindere onder de voeten te vertreden. Nee, maar door zich te vernederen tot het lagere krijgt men een gezond inzicht vanaf de basis en is men vanaf dit fundament in staat om de hoogste toppen te beoordelen, want het fundament van die toppen is het gewone volk. Want iedere toren moet iets hebben om op te staan. Men moet altijd een scherpe zelfkritiek en zelfcontrole toepassen in het licht van Gods Geest. Dan zal men een onneembare vesting zijn en een vat ter ere - den Here heilig en nuttig voor de heer des huizes. Men moet zich altijd zo opstellen dat men onaantastbaar is, want dat is de boze overwinnen. Alle zonde in de wereld is er door de begeerte. Wanneer de begeerte bevrucht is, baart zij zonde; en als de zonde volgroeid is, brengt zij de dood voort. Daarom moet men de lusten overwinnen en leven in de Geest. Wie toegeeft aan de lusten die in het vlees zijn, is uit de wereld en doet de wil van het vlees en van de gedachten; hij zaait op de akker van zijn vlees en zal uit zijn vlees verderf oogsten.

Slechts deze paar regels tot overdenking en tot troost, gesteld dat jij je bevindt binnen de horizon van de troost, want God is een God van troost.

Groeten thuis en wees zelf hartelijk gegroet. Schrijf een brief en vertel hoe je het hebt. Wees niet bang om je te uiten, want ik zal je niet opeten, maar huichelarij is van de duivel.



Je broer Johan.





Horten, 19 oktober 1906


. (31) Geliefde broer Aksel,



Jezus zegt: “Maakt u vrienden met behulp van de onrechtvaardige mammon opdat, wanneer deze u ontvalt, men u opneme in de eeuwige tenten.” Lucas 16:9. D.w.z. dat men door aardse goederen, “de onrechtvaardige mammon”, zich vrienden moet maken om hen daarmee te winnen voor de eeuwige tenten. De “rechtvaardige mammon” is Christus. Dit is een juiste manier om de “onrechtvaardige mammon” te benutten; maar men moet in het oog houden om hen in de eeuwige woningen te brengen. Wanneer men zich vrienden maakt met de onrechtvaardige mammon, gaat het er niet om een hoop vrienden te krijgen die je alleen maar bewonderen, want dat is niet nuttig. Men moet het vertrouwen dat gewekt is door het mededelen van aardse goederen benutten om te wijzen op schatten die verzameld kunnen worden in de hemelen, waar noch mot noch roest ze ontoonbaar maakt en waar geen dieven inbreken of stelen.

Ik kan niet begrijpen waarom ze thuis vragen of ze kunnen komen. Dat is niet iets om te vragen - wie wil moet maar komen. Wij hebben geen hotel, maar ik vertrouw erop dat, wat wij hebben, op een solide basis staat. Want door Gods genade heb ik getracht om het fundament van mijn huis te leggen in gerechtigheid, zodat de zegen des Here er niet van wijken zal. Hoe bespottelijk is het wanneer men op een wandtekst leest “God zegene ons huis”, terwijl men zijn huis gevuld heeft met dingen die men op een onrechtmatige manier in bezit gekregen heeft. Wie de rechtvaardigheid doet, is rechtvaardig, gelijk Hij rechtvaardig is.

Pauline vindt dat mijn manier van schrijven te hard is, maar om je de waarheid te zeggen, ik kan niet anders, en iedereen die iets met mij te maken wil hebben, zal het moeten verdragen zoals ik het heb. Men borstelt met een borstel, slaat met een hamer, hakt met een bijl, zaagt met een zaag. De bijl, de hamer, de zaag of de borstel kunnen niet van dienst verwisselen; net zo min kunnen ook wij, zovelen als wij in Christus zijn, van dienst verwisselen. Dit tot troost en balsem bij het harde.

Je wordt hartelijk gegroet van Pauline, Kristian, Johanne, en van je altijd toegenegen broer,



Johan.





Horten, 19 november 1906


. (32) Geliefde broer Aksel,

Gelijk toen ik de datum opschreef, schoot het mij te binnen dat onze overleden zuster Anna vandaag 38 jaar geworden zou zijn. Zij is al 23 jaar en 5 maanden weg. Zo gaat het met ons allen. Wij zijn hier een korte tijd, en dan zijn we weg van deze aarde.

Hartelijk dank voor je fijne brief die ik vandaag ontving. Ik zie hieruit dat de wet - de tuchtmeester - je de mond heeft gestopt. Je bent ertoe gebracht de holheid en leegheid te zien - ondanks dat je vergeving der zonden hebt. Je redt het niet om als christen te leven. Je komt tot en met te kort, en mijn innigste wens is, dat je spoedig bankroet zult gaan, want wie failliet is heeft genade nodig. Het “ik” kan niet leven en de geboden houden, maar de wet kwam erbij opdat alle mond gestopt zou worden en de gehele wereld schuldig zou staan voor Gods rechterstoel. De wet voedt ons op tot Christus. Maar nadat wij in Christus gekomen zijn, zijn wij niet meer onder de tuchtmeester. Ieder mens heeft door Christus' dood een brevet van onvermogen ontvangen, en al onze beste werken zijn als een besmet kleed, want de Geest getuigt tegen alles wat wij naar het vlees kunnen presteren. Eerst dan, wanneer wij van onszelf erkennen dat wij zijn wat de Geest van ons getuigt dat wij zijn, kan de Geest binnenkomen in het aarden vat. Indien wij met Hem gestorven zijn, geloven wij dat wij ook met Hem zullen leven.

De vergeving der zonden is niet iets om op te leven. Men zondigt telkens weer, want de vergeving der zonden is alleen maar een reiniging van de begane zonden. Wil men rein en onbesmet leven, dan moet men de Geest bezitten waar jij en je vrienden om gebeden hebben. Maar jij noch je vrienden zullen ooit Gods Geest ontvangen indien jullie je niet geheel en al onderwerpen aan Gods Geest om door Hem te worden geleid. Zovelen er door Gods Geest geleid worden, zijn kinderen Gods. De Geest leidt ons zo dat de eis der wet wordt vervuld, want deze is niet in strijd met zichzelf. Je geloofde dat je deze zalving vanaf het begin bezat, maar je zegt zelf dat je je vergist hebt.

Bijna allen zeggen dat ze de Geest hebben, daarom kunnen ze niet bidden om wat ze menen te hebben. Maar wanneer men leeg en tot niets gemaakt is, pas dan komt de Geest. Men heeft het geloof niet zolang men onder de wet is. Gal. 3:12. De wet heeft niets te maken met geloof, maar: “Wie dat doet, zal daardoor leven.” “De wet?” zal iemand zeggen, “wij zijn nooit onder de wet geweest.” Ja, toch wel onder de wet, want alle vlees is gedood in de dood van Christus, en de Geest getuigt tegen alles wat men naar het vlees onderneemt. Dit is de wet, geschreven op tafelen van vlees in het hart. Onder deze wet kan men zwoegen, en behoorlijk ook. Het werk van Mozes en de profeten wordt in Christus voortgezet, want Hij kwam niet om hen op te heffen, maar om hen te bevestigen. Maar voordat het geloof kwam, werden we onder de wet in verzekerde bewaring gehouden, met het oog op het geloof dat geopenbaard zou worden. Gal. 3:23.

De kinderen Israכls kwamen het land niet binnen wegens hun ongeloof. Maar wij gaan tot de rust in, wij die geloven. Het land was vol grote reuzen van allerlei volken, maar zij zullen allen door het geloof in Gods kracht overwonnen worden. De meesten gaan heen en weer en blijven heel hun leven in de woestijn. Zij leven elke dag weer op het manna, en zij morren en wensen zich vaak terug bij de vleespotten van Egypte, maar wanneer zij bij een oase komen dan juichen ze weer. Op en neer, op en neer. Maar in het land vloeit het van melk en honing, en in geloof kan men rond de muren van Jericho gaan en Halleluja zingen, zodat de muren instorten waar zij op vertrouwden en zij hals over kop vluchten. Op deze manier kan men van de ene stad tot de andere gaan. Maar men moet zich voor ייn ding in acht nemen: men moet geen Babylonisch kleed met kostbaarheden begraven. Want het hart moet in het land besneden zijn voor alle soorten begeerlijkheden in het vlees. Er is geen terugweg over de Jordaan, alle brugverbindingen zijn weg en de Jordaan treedt overal buiten zijn oevers - alleen maar voorwaarts, voorwaarts.

“U die zwoegt en strijdt,

en niet verandert,

ga vandaag de rivier de Jordaan over.”

Je bent tot een verheugend resultaat gekomen. Je balt je vuisten in je broekzakken, zeg je. Dat is een goed teken. Ik voor mij heb zo vaak mijn vuisten gebald en in de lucht geslagen zodat, wanneer iemand mij gezien zou hebben, hij heel zeker geloofd zou hebben, dat ik gek was.

Er geldt nu besnijdenis noch voorhuid, maar alleen een nieuwe schepping, en wie zich richt naar deze regel - vrede kome over hem en over het Israכl Gods. Laten wij ons dan niet richten naar enige andere regel.

Het zal me verblijden om spoedig te horen dat je de zalving ontvangen hebt.

Als deze komt, dan zul je zien dat je lering ontvangt en dat de Bijbel als nieuw wordt. Maar je krijgt ook tegenspraak, want Christus is ons gegeven tot een teken dat weersproken wordt - een steen des aanstoots en een rots der ergernis. Zo kennen wij dan hierna niemand meer naar het vlees, maar degene die Gods wil doet is onze vader en moeder, zuster en broeder. Dit is de nieuwe bedeling die in de laatste tijden is opgericht. Job was een godvrezend man, maar hij moest verbrijzeld worden.

Wees allerhartelijkst gegroet van ons hier, en mijn wens is dat je spoedig mag ontvangen waar je om gebeden hebt, en je krijgt het op het moment dat jij alles voorgoed opgeeft. David zegt: “Alles van mijzelf is op uw altaar, ik wacht op uw vuur.”

Groeten thuis. Je broer,



Johan.





Horten, 28 november 1906


. (33) Geliefde broer Aksel,

Je kaart heb ik ontvangen en hartelijk bedankt daarvoor. Ongeveer anderhalf jaar geleden vertelde jij op een briefkaart, dat je “ja” gezegd had tegen Jezus. Nu zeg je dat Jezus “ja” gezegd heeft tegen jou. Ik begrijp heel goed wat je bedoelt; maar als men dit zou uitleggen in zijn volle uitgebreidheid dan werd het een lange geschiedenis. Ik ben blij met het eerste “ja”, maar nog meer met het laatste. Ondanks deze twee “ja's” weet ik, dat er in Hem geen “ja” en “nee” is, maar in Hem is er alleen maar “ja”. Zijn “ja” heeft al die tijd onwankelbaar vastgestaan, alleen zijn wij niet rijp geweest om zijn “ja” aan te nemen.

De wet van de Geest des levens heeft mij in Christus Jezus vrijgemaakt van de wet der zonde en des doods. De wet heeft zijn werk gedaan - ons getuchtigd tot Christus; maar nadat wij in Christus gekomen zijn, zijn wij niet meer onder de tuchtmeester. Toch zijn wij niet zonder wet, want dan waren we als dwaalsterren (dat is de antichrist); maar wij verdiepen ons in de volkomen wet der vrijheid en blijven daarbij, en dan worden we geen vergeetachtige hoorders, maar daders. Jak. 1:25. Niemand eigent het zich toe uit zichzelf, maar wij staan onder voogdij en toezicht tot op het tijdstip dat door de Vader tevoren bepaald was. Gal. 4:2. Maar toen de volheid des tijds gekomen was, heeft God zijn Zoon uitgezonden, geboren uit een vrouw, geboren onder de wet, om hen die onder de wet waren, vrij te kopen, opdat wij het recht van zonen zouden verkrijgen. En dat gij zonen zijt, God heeft de Geest zijns Zoons uitgezonden in onze harten, die roept: Abba, Vader! Je bent dus niet meer slaaf, maar zoon. Maar wij hebben deze alles te boven gaande kracht in aarden vaten, opdat de eer van God zal zijn en niet van ons.

Lees 1 Kon. 8:10, 11 en 12. “Toen de priesters uit het heiligdom naar buiten traden, vulde een wolk het huis des Heren, zodat de priesters vanwege de wolk niet konden blijven staan om dienst te doen, want de heerlijkheid des Heren had het huis des Heren vervuld. Toen zeide Salomo: “De Here heeft gezegd in donkerheid te willen wonen.”

Zo is het ook heden ten dage in het huis des Heren - wij zijn zijn huis. Als de heerlijkheid des Heren ons vervult, dan moet de priester er met al zijn werken zo vlug mogelijk vandoor. Dat is de verlossing van dode werken.

Wij worden aarden vaten, en een aarden vat is van donker materiaal, daarom staat er: “De Here wil in het donker wonen; en Hij wil daar wonen opdat Hij zijn eer niet met ons zal delen. Want als het werk van Hem is en niet van ons, dan zou Hij onrechtvaardig zijn als Hij de eer met ons deelde. Dat is de gerechtigheid uit het geloof; die is zo grondig dat alle oplapperij en priesterdienst van onze kant moet verdwijnen als de heerlijkheid des Heren zijn huis vervult.

Je verwijst naar 2 Kron. 20:12. “Onze God, zult Gij over hen niet gericht houden? Wij immers zijn niet opgewassen tegen deze grote menigte die tegen ons is opgerukt, en wij weten niet wat wij doen moeten, maar op U zijn onze ogen gevestigd.”

Ja, het is goed om je zonder kracht om te strijden te voelen, want dan strijdt de Here voor je. Zie hetzelfde hoofdstuk, vers 13-17. “Zo zegt de Here tot u: wees niet bevreesd en word niet verschrikt voor deze grote menigte, want het is geen strijd van u, maar van God.” “Niet gij zult hierbij behoeven te strijden: stel u op, blijf staan, dan zult gij zien, hoe de Here u de overwinning geeft.”

Ik heb er veel over nagedacht om direct na de Kerstdagen en voor het nieuwe jaar naar Kristiansand te reizen, want ik zou het fijn vinden om met jou en de anderen te spreken. Ik zal zien of dat gaat. Nu je de vrede ontvangen hebt die alle verstand te boven gaat, is de Here ook machtig om je onberispelijk tot zijn dag te bewaren.

Het zal mij verblijden meteen weer van je te horen. De groeten thuis, en wees zelf allerhartelijkst gegroet door je in Christus Jezus bewaarde broer,



Johan.





Horten, 30 november 1906


. (34) Geliefde broer Aksel,

Juist toen ik vandaag klaar stond om naar kantoor te gaan, kreeg ik je brief. Ik opende hem met spanning; maar toen ik hem las, begon mijn hart van vreugde te jubelen en ik kon mijn tranen niet tegenhouden. Ik dank God en prijs zijn heilige naam, daar Hij in zijn genade ook jou deze heilige gave geschonken heeft, die machtig is om al onze behoeften te bevredigen in rust. Groot is dit geheimenis der godsvrucht: Christus geopenbaard in het vlees. - Indien Christus in u is, dan is wel het lichaam dood vanwege de zonde, maar de geest is leven vanwege de gerechtigheid. De stem is die van Jacob, maar de handen zijn Ezau's handen. De inwendige mens behoort te groeien en de uiterlijke moet te gronde gaan. Zwart ben ik, doch bekoorlijk, dochters van Jeruzalem, als de tenten van Kedar, de gordijnen van Salomo. Hoogl. 1:5. Het aarden vat is zwart, maar de schat in het aarden vat is bekoorlijk. Toen zei Salomo: “De Here heeft gezegd in donkerheid te willen wonen.” 1 Kon. 8:12. (Hij woonde eerder in tenten). Men zegt, dat de tenten van Kedar van zwart haardoek waren.

Christus is een dienaar der besnijdenis geworden ter wille van Gods waarachtigheid. Hij besnijdt het hart en snijdt alle brugverbindingen af, opdat wij zullen leren inzien dat het alleen maar aankomt op een nieuwe schepping in Christus; het oude is voorbijgegaan en alles is nieuw geworden.

Ik weet bijna niet wat ik nu zal schrijven, want jij hebt toch zelf de zalving van God, en de zalving zal ons alles leren en ons te binnen brengen alles wat Jezus ons gezegd heeft. Hij zal het uit het mijne nemen, zegt Jezus, en u verkondigen. Dat is werkelijk geen slechte voorraad waaruit hij neemt als hij uit Christus neemt, want Hij heiligde zichzelf opdat wij ook in waarheid heiligen zouden zijn. Hoe wonderbaarlijk zijn des Heren wegen met ons. Hij voert ons naar beneden, ver naar beneden, en Hij heft ons op. Hij laat ons onze kracht beproeven op de heilige geboden der wet, opdat wij onszelf als ondeugdelijk tot al het goede zouden leren zien. Dat doet Hij opdat de zonde gekend zal worden, maar waar evenwel de zonde gekend werd, daar is de genade nog meer gekend. Toen wij in het vlees waren, brachten wij vrucht voort voor de dood; maar nu zijn wij uit de dood overgegaan in het leven om vrucht te dragen ten eeuwigen leven. De gezindheid van de Geest is leven en vrede, de gezindheid van het vlees is de dood. Zovelen als door Gods Geest geleid worden, zijn zonen Gods. maar de Geest drijft ons in de Geest der wet, daarom wordt de eis der wet in ons vervuld, die niet naar het vlees wandelen maar naar de Geest. Zoals Christus ons nu geworden is tot rechtvaardigmaking, zo wil Hij ook, indien wij door de Geest wandelen, ons worden tot heiligmaking en ten slotte tot verlossing.

Indien er enige vermaning is in Christus, dan wil ik je herinneren aan 1 Joh. 2:24. “Laat in u blijven wat gij van den beginne gehoord hebt!”

Ik groet je in Christus met Spreuken 4:10 tot het eind. Neem deze woorden nauwkeurig ter harte. Nu heb je vrede, ja, de vrede die alle verstand te boven gaat; maar als je deze behouden wilt, bereid je dan voor op oorlog. Zet de helm des heils op, omgord je met de waarheid, neem het zwaard des Geestes, de voeten geschoeid met de bereidvaardigheid van het evangelie, en neem bij dit alles het schild des geloofs ter hand, waarmee je al de brandende pijlen van Satan kunt doven. Zo toegerust kun je allerlei vijanden tegemoet gaan. Zelfs zo'n grote groep als die waarover je sprak, die tegen je optrok, moet voor zo'n uitrusting wijken. Want zoals geschreven staat in Spr. 25:26: “Een troebel gemaakte fontein en een verontreinigde bron, zo is een rechtvaardige die voor de goddeloze wankelt.” - Je mag niet toegeven. Men kan welwillend zijn jegens zijn tegenstander, zoals er geschreven staat, maar toegeven nooit. Ik heb overwonnen en gij zult overwinnen, staat er.

Groet je vrienden die ditzelfde kostbare geloof hebben. Moge God jullie genade en vooruitgang in de vrijheid geven, zodat jullie steeds meer inzicht kunnen krijgen in de volmaakte wet der vrijheid en daarbij blijven, want dan wordt men geen vergeetachtig hoorder, maar een werkelijk dader. Hij is machtig om u onberispelijk te bewaren tot op zijn eigen dag.

Johannes zegt op meerdere plaatsen dat hij niet meer met pen en inkt wilde schrijven, maar dat hij spoedig tot hen hoopte te komen om van mond tot mond te spreken. Misschien kan God dat ook voor mij zo bewerken, ja, ik weet dat Hij dat kan, en zijn wil geschiede ook hierin.

Spr. 20:6. “Vele mensen roemen hun eigen welwillendheid, maar een betrouwbaar man - wie kan hem vinden?”

Nu ga ik eindigen en vraag je om thuis allen te groeten. Ik moet je nog zeggen dat ik mij onuitsprekelijk verheug dat jij door Gods genade tot de rust in God gekomen bent. Wij gaan tot de rust in, wij die tot geloof gekomen zijn.

Je in de rust werkende en in de vrijheid gebonden broer,



Johan.





Horten, 17 februari 1907


. (35) Geliefde ouders, broers en zusters,

Ik heb uw brief in dank ontvangen. Het is nu lang geleden dat ik schreef. Ik wil u in allerijl iets vertellen over hoe het Aksel en ons hier vergaan is.

Aksel kwam hier uit Oslo en was ongeveer acht dagen bij ons. God gebruikte hem tot grote zegen en versterking in het geloof onder de vrienden. God heeft hem de gave van tongen gegeven en hij prees God in tongen. Wij hadden meerdere samenkomsten, bidstonden, en de kracht die aanwezig was, was zo groot dat mijn hart jubelt van vreugde bij de gedachte eraan.

Aksel komt nu spoedig naar Kristiansand, vervuld met de Heilige Geest en kracht. Moge God zijn ingang bij u zegenen. Geloof in God en Hij zal grote dingen doen. Volhard in gebed en smeking.

Ik schrijf deze brief om uw harten voor te bereiden, opdat u Aksel aan zult nemen in eenvoud des harten, want hij komt niet met iets van zichzelf, maar met het evangelie van Christus en de leer van Christus.

Groet iedereen hartelijk die een open hart voor de waarheid heeft.

Slechts deze paar regels ter bemoediging in de Here.

Uw in Christus meestrijdende broeder,



Johan.





Horten, 5 maart 1907


. (36) Geliefde broer Aksel,

Hartelijk dank voor je fijne brief die ik vandaag ontving. Het heeft ons de hele dag door verblijd te denken aan Gods krachtige werkingen onder jullie. Pauline heeft de brief steeds weer opnieuw gelezen en ze hebben hem in de hele omgeving gelezen.

Hoe kostbaar was het om over br. N.N. te horen. Als dit doorgaat dan is het naar mijn begrip niet anders dan dat de dagen van de apostelen opnieuw aanbreken. Ja, waarom niet, wij hebben toch dezelfde voorwaarden? Want zij waren mensen als wij. Wij in Horten hebben ook de eer gehad dat men kwaad over ons gesproken heeft. Laatst kwamen wij - zonder naamaanduiding - in de krant omdat wij in de Methodistenkerk in tongen gesproken hebben. De dominee had na beכindiging van de preek de vrijheid gegeven dat twee of drie in de bijeenkomst zouden bidden, zodat we niet in schrille tegenstelling tot het betamelijke handelden - integendeel, hij had 's morgens gesproken over de doop met de Geest en zou 's avonds spreken over de geestelijke genadegaven, en dan was het toch op zijn plaats dat hij die te horen zou krijgen? - ondanks het feit dat hij behoorlijk vijandig gezind was. Overigens doet het er niet toe wat de mensen ervan denken hoe of wat iets is, als het alleen maar verenigbaar is met de Geest van wijsheid en openbaring.

Ik wil jullie de volle rijkdom van de zegeningen van Christus toewensen. De Geest getuigt van verdrukkingen, houd vast. Na de verwondering komt de aanstoot en als die komt, dan komt die met na-ijver. Geen haar op uw hoofd zal verloren gaan. Laat de Satan maar razen. Zijn horizon is niet zo heel groot, want hij bedenkt alleen maar wat des mensen is. - De poorten der hel zullen jullie niet overweldigen.

Ik ontving juist een brief van vader. Halleluja! voor wat God met hem gedaan heeft. Moge Gods rijke zegen moeder vullen van top tot teen. We geraakten hier in tranen toen wij te horen kregen dat zij bidt om de volheid van de Geest. Wij willen voor haar bidden en met alle macht aandringen bij God. Ik hoor dat er honend over vader gesproken is in een van de plaatselijke kranten. Vrees niet, mijn geliefde vader. Houd vol. U zult uw eer met rente terug ontvangen! Mijn hart bruist in mij.

Groet moeder speciaal. Groet allen thuis en wees zelf van ons hier het allermeest gegroet.

Je broer,



Johan.





Horten, 18 maart 1907


. (37) Geliefde broer Aksel,

Ik heb je brieven ontvangen en het was voor mij en voor ons een grote vreugde te horen hoe het met jullie gaat. De gemeenschappelijke strijd voor dezelfde zaak en gemeenschappelijke smaad om dezelfde dingen versterken de onderlinge band en de broederschap.

Vrijdagavond hadden wij hier een kleine bijeenkomst. Twee matrozen van de marine, gehuwde mannen van ongeveer 26 א 28 jaar, die ongeveer drie weken geleden Jezus hadden gevonden, ontvingen Gods Geest en begonnen in tongen te spreken. Zij jubelden van vreugde en gingen die avond arm in arm naar huis. - God zegent ons wonderbaarlijk op deze bidstonden, zodat de mensen vragen of ze alstublieft mogen komen. Het gaat er strikt geestelijk toe, en de kracht die aanwezig is is zo sterk, dat ik vermoed dat er iets gebeuren zal.

Ik hoor dat je in “gevecht” bent geweest met N.N. Ja, zo'n wasbeurt betekent grondige schoonmaak tot in de diepste kamers van het hart en brengt een lieflijke geur van reinheid voort. Lafheid is het slechtste zuurdeeg waarmee je te maken kunt krijgen. Ware moed geeft ware vrede en boezemt de tegenstander respect in, zodat het ons vergaat als David, dat Hij ons vrede geeft met al onze vijanden rondom ons. Zij laten ons niet met rust omdat ze medelijden met ons hebben, maar omdat ze geen zin hebben om een slag met het zwaard in hun nek te krijgen. Een vrede die het gevolg is van het feit dat de vijand niet anders durft dan vrede met ons te houden, is lieflijk. Zulke vrede gaat alle verstand te boven. De vrede die heerst onder de helm des heils en in het pantser der gerechtigheid en met het zwaard in de hand, is zeer kostelijk. Alle andere vrede is geen ware vrede, want dan ben je een prooi voor de eerste de beste die je verslinden wil.

Het is erg hoe arm aan kennis een groot deel van deze krantenschrijvers is. Mijn hart brandt in mij als ik zulke kolossale onwetendheid onder het mom van gewichtigheid in al hun domheid ten toon gespreid zie. “Mijn hart brandt in mij, want mijn tegenstanders hebben uw Woord niet blijvend in zich,” zegt David. Als zulke mensen als tegenstanders optreden, is dat vergelijkbaar met een hoop papier die het tegen het vuur zou willen opnemen.

Het zou fijn zijn om met N.N. te kunnen spreken. Hij is scherp en dat is noodzakelijk. Het wordt nooit wat met degenen die rondgaan en spreken over vrede, vrede, stilheid, stilheid, liefde, liefde. Een emmer koud water is het enige middel dat zulke mensen wakker kan maken. “Vuur ben Ik komen werpen op de aarde,” zegt Jezus. Er zijn er genoeg die met de waterslang rondlopen en willen blussen. Laat ons daarom dubbel ijverig zijn om overal brand te stichten.

Het zou erg nuttig zijn als er een juiste uitleg werd uitgegeven over de gave van het spreken in tongen en het werkelijke nut daarvan. Moge God in deze zaak wijsheid geven, zodat iets weggenomen zou kunnen worden van het wanbegrip bij degenen die begonnen zijn op de weg. Met de wereld kun je niets beginnen, zodat het geen zin heeft om hen iets daarvan uit te leggen.

De hartelijke groeten aan jou en allen thuis.

Je broer,



Johan.





Horten, 19 maart 1907


. (38) Geliefde ouders, broers en zusters,

Gods vrede die alle verstand te boven gaat beware uw harten en gedachten in Christus Jezus.

Mijn beker vloeit over van louter jubel, want God heeft mij gevuld. Ik heb het het beste als ik alleen kan zitten in vrede en de Geest kan laten werken; dat is zo vreugdevol. Gods Koninkrijk bestaat niet in woorden, maar in kracht. Ik beroem mij niet, maar ik spreek waarheid, als ik zeg dat de kracht die in mij is mij bijna uit elkaar doet springen. Dit is mijn persoonlijk getuigenis in Christus Jezus.

Nu komt het erop aan om zichzelf rein te bewaren. Niet huichelen, niet laf zijn maar in alles tot het uiterste gaan, opdat het kruis van Christus hooggeacht kan worden. Men moet de Geest niet doven en de Geest niet bedroeven, want dat is jezelf bedroeven. Men moet moed vatten en meedogenloos op de afgoden afgaan en de hoogten niet sparen. Er is geen sprake van terugtrekken, alleen maar voort, voort, voort; alles moet wijken, alles moet worden overwonnen; allen moeten het gevoel hebben dat het niet eens de moeite waard is om een poging te doen om weerstand te bieden. Want door het geloof, geloof, geloof moeten alle vestingen vallen. God hield niets verborgen voor zijn vriend Abraham, en Hij houdt ook niets voor ons verborgen, als wij leven in vertrouwelijke gemeenschap met Hem in zijn raad. Denk eens in: in Gods raad zitten! Dat is toch wel meer dan in de gemeenteraad te zitten of een zetel hebben in het parlement. Wij moeten opgeleid worden om in Gods huishouding hier op aarde mee te regeren, want dat is een bestuur zo groot dat onze aardse besturen daarbij vergeleken slechts een schaduw en afbeelding daarvan zijn.

Ik heb met verdriet gezien dat br. N.N. met allerlei mensen meegaat naar samenkomsten hier en daar. Ze slepen hem mee om mensen te trekken, maar ik ben bang dat hij spoedig aan kracht zal inboeten als hij zich op deze manier laat meetrekken. Balak drong aan bij Bileam en sleepte hem mee omdat hij de gave van profetie had. Hier moet men waakzaam zijn.

Geve God ons wijsheid in alle dingen, zodat wij kunnen zitten in Gods verborgen raad en alle dingen kunnen doorzien. - Wij moeten buiten de legerplaats blijven en zelfstandig opereren. Niemand mag beslag op ons leggen, maar wij moeten hen in tucht houden als zij de weg (Jezus) niet willen volgen.

Met God alleen, buiten de legerplaats, kan men horen en verstaan wat de Geest zegt. Men moet de legerplaatsbewoners van zich afslaan, anders wordt men net zo krachteloos als zij. Het is van het grootste belang om hierop te letten. Indien men de legerplaats binnengaat, dan moet men dat doen met het woord dat de Here ons verkondigd heeft buiten de legerplaats. Men moet als gezaghebbende optreden en niet weifelend - tuchtigen, leiding geven en bemoedigen; maar geen “geflirt”, anders wordt men ייn vlees met hen. Daarentegen moet men de Here aanhangen en ייn Geest met Hem zijn. Begrijp dit wel, en doe ernaar, dan zal je kracht toenemen en de vijanden zullen zich van schrik op een afstand houden.

Een groet aan u allen in Christus.

Uw zoon en broer in de Here - buiten de legerplaats -



Johan.





Horten, 5 april 1907


. (39) Geliefde broer Aksel,

Je liefdevolle brief van 1 april heb ik ontvangen en daarvoor zeer veel dank. Het is altijd voor ons hier een blijdschap om van jullie te horen. Morgenavond zal er samenkomst bij mij zijn. Wij hebben heerlijke samenkomsten en ik hoor dat jullie het ook zo hebben. In onze dagen is de vermaning die Paulus aan Timote�s gaf zeer nodig: “Verkondig het woord, dring erop aan, gelegen of ongelegen, wederleg, bestraf en bemoedig met alle lankmoedigheid en onderrichting.” 2 Tim. 4:2. Want je zult zeker bemerken dat er een werk te doen is onder de kudde. Het is niet alleen het zich bekeren - en dat men dan volkomen gereed zou zijn. De lammeren en de schapen moeten gehoed worden, waartoe Jezus Petrus nadrukkelijk vermaant. Niet allen zijn evangelisten, er zijn ook profeten, herders en leraars. Ieder moet zijn dienst waarnemen. De meesten hebben geen opvallende dienst, maar zij zijn leden van hetzelfde lichaam. Een dienstknecht van Christus moet eerst beproefd worden of hij trouw is; daarna kan hij in de gemeente dienen. Weliswaar is er, zoals je zegt, veel te snoeien, maar juist hiervoor is Gods wijsheid nodig. Hier is een dienst waar te nemen die van het grootste belang is. Men heeft hier te maken met de gemeente van de levende God, waarover men het toezicht toevertrouwd gekregen heeft. Die moet men bewaken tegen de wolf, tegen het zuurdeeg van de Farizeeכr en Sadduceeכr, erop toezien dat ze voedsel krijgt, enz. Mogen wij voor deze zeer moeilijke dienst, op de dag dat de Here verschijnt, het getuigenis krijgen: “Wel gedaan, gij goede en getrouwe dienstknecht.”

Het is altijd goed om zich zijn dienst duidelijk bewust te zijn. Niet om zich te verblijden over de dienst, maar om zijn dienst te kunnen vervullen met volledig inzicht en met volle verantwoordelijkheid, zowel voor God als voor de mensen. Daarom is het van het allergrootste belang dat wie anderen moet leiden, zichzelf door niemand anders leiden laat. Christus leidt rechtstreeks de dienaren van de gemeente. Om door Christus geleid te worden moet men buiten de legerplaats blijven, want daar kan men de stem van de Geest horen. Zelfs al ziet het er, wat het werk daar buiten de legerplaats betreft, slechts gering uit, toch werkt dit meer uit dan dat men spreekt voor duizenden binnen de legerplaats. Let op Jezus, welk een dienst - onder schijnbaar slechts weinigen.

“Wij hebben een altaar, waarvan zij, die den dienst voor de tabernakel verrichten, niet mogen eten.” Hebr. 13:10. Op dat altaar bevindt zich het lichaam van Christus, zijn vlees en bloed. Onze geest eet van dit altaar, niet onze natuurlijke mens. Onze natuurlijke mens is besloten in het sterfelijk lichaam van Christus op het altaar, want het is ons voedsel om Gods wil te doen, en Gods wil is onze heiligmaking. Wij gaan met Hem te gronde en worden met Hem levend gemaakt. Dat altaar is binnenin ons. Wij hebben recht om daarvan te eten, en hoe meer we eten, des te meer worden we levend gemaakt naar de geest en des te meer verteren en sterven we naar het vlees. Maar wie alleen maar uiterlijk gereinigd is van uiterlijke zonden, dient voor de tabernakel en heeft geen altaar in zich om van te eten. Men moet met Hem gestorven zijn om met Hem te kunnen leven.

Sta vast in Christus! Vrees niet als de Satan raast! Bind de kudde samen in het gezonde geloof en de gezonde leer! Laat niemand je om je jeugdige leeftijd verachten! Hoed de kudde, en God zal je meer dan genoeg wijsheid geven.

Hartelijke groeten aan jou en aan de broeders en zusters in de Here. Gemeenschap in het lijden brengt gemeenschap in de liefde. Halleluja.

Je in Christus strijdende,



Johan.





Horten, 30 april 1907


. (40) Geliefde broer Aksel,

Hartelijk dank voor je laatste brief. Wij leven - God zij geloofd - hier heel wel. Laatste zondag en gebedsdag hadden wij samenkomst en het zat propvol. Wij hielden voor het eerst een inzameling voor de huur en ontvingen Nkr. 13,60, zodat wij de keer daarop geld genoeg hadden voor de huur, we hebben dus geen inzameling gehouden. Er zijn hier vele “Nicodemussen” die van ons houden, maar in het geheim uit vrees voor hun goede naam en faam. Op de gebedsdag waren er een paar die valse vrijheid predikten. maar daar er vermoedelijk niet veel waren die het begrepen, konden we ze, wegens het grote aantal mensen, niet antwoorden. Zondag kwam een hele groep van hen opdagen, maar God gaf ons de overhand zodat niemand van hen iets zei - ondanks dat wij over valse vrijheid spraken en ertegen waarschuwden. Merkwaardig, men moet net doen als de profeten, die met de ene hand de muur bouwden en met de andere hand het zwaard zwaaiden. Het is heel fijn dat we een zaaltje gehuurd hebben, want nu kan niemand ons de leiding ontnemen. We kunnen wat dat betreft wel de grootste zaal in de stad huren, want aan geld is geen gebrek. De mensen stonden zondag tot aan de straat.

Br. N.N. was van de winter in Sarpsborg. Op een samenkomst waar hij in tongen sprak, stond een Laplandse vrouw op, die vertelde dat hij in de Laplandse taal gezegd had: “Ruim alle hindernissen uit de weg. Jezus komt spoedig.” Deze vrouw reisde rond en hield toespraken. - Merkwaardig hoe zwaar de lucht vaak zijn kan door een geest van tegenstand, ongeloof enz. Het is haast onmogelijk de geestelijke genadegaven aan te wenden tot opbouw, voordat de geest van ongeloof machteloos gemaakt is. God heeft mij volledig macht gegeven over de geest van ongeloof en van tegenstand, zodat ze onderdanig en machteloos zijn als hem bevolen wordt om onwerkzaam te zijn of om te verdwijnen. Vanaf zulke momenten wordt de Geest van God krachtiger en werkzamer dan anders, en mijn geest verblijdt zich oneindig. De mensen die in verbinding stonden met ongeloof en spot, worden volledig lamgeslagen en uitgeschakeld. Ze staan daar alsof ze zich geen raad weten en beginnen te luisteren en zich te interesseren. Mijn vreugde bestaat niet daarin dat de geesten mij onderdanig zijn, maar in de kracht die alle dingen aan zich onderwerpt (d.w.z. alles aan zichzelf ondergeschikt maakt) en zelf toch onder alles door gaat. Er is hier sprake van een dubbele kracht die zowel het positieve als het negatieve in zich draagt. Want de kracht van de Geest bewerkt de nederigheid van ons vlees ten opzichte van het vlees van hen die de Geest niet hebben. Maar de Geest die ons is gegeven, is krachtiger dan de geest die werkt in de kinderen der ongehoorzaamheid.

Er zijn er drie. die op de aarde getuigen: de Geest, het water en het bloed, en de drie zijn tot ייn, en ieder die gelooft, heeft dit getuigenis in zich. Het water is er voor de uitwendige reiniging, het bloed reinigt inwendig.

De Geest verenigt zich met niets anders dan met water en bloed, en het heeft geen zin daarop af te dingen. Dit sluit de valse vrijheid volledig uit - de vrijheid om te zondigen. Wat zijn de werkingen des lichaams? Het zijn de werkingen die ik haat en die ik veroordeel. Zijn de werkingen des lichaams hetzelfde als zondigen - het overtreden van de wet? Nee! De wet wordt uit vrije wil overtreden en altijd na voorafgaande verzoeking, maar de werkingen des lichaams zijn niet een vrucht van verzoeking. Wat geboren is uit het vlees, is vlees en kan aan Gods wet niet gehoorzaam zijn, en wat geboren is uit de Geest, is Geest. Wij zijn met Hem begraven door de doop tot de dood, en alle werkingen des lichaams zijn eens voor altijd ter dood veroordeeld door de doop. - Wij zijn met Christus gekruisigd, en vervloekt is een ieder die aan het hout hangt. Wij zijn dus vervloekt met Hem. Maar wat gekruisigd en vervloekt is, moet sterven, daarom zullen wij sterven met Hem; maar zijn wij met Hem gestorven, dan geloven wij dat wij ook met Hem zullen leven.

Vermoedelijk vaar ik 21 mei uit met de “Sleipner” als betaalmeester.

Leef wel, en de groeten thuis. Groet de vrienden en wees zelf allerhartelijkst gegroet van je broer in wat te gronde gaat maar veel meer in wat blijft.



Johan.





Horten, 11 mei 1907


. (41) Geliefde broer Aksel,

Hartelijk dank voor je zeer fijne brief. Het is altijd alsof er een frisse bries meekomt met jouw mededelingen uit Kr.sand. Het verblijdt mij en ons allen dat het jullie goed gaat en dat jullie een volle zaal hadden in de “Arbeidersbond”. Halleluja, de Here erkent het werk van zijn dienaars. Hier in Horten leven wij zo stil en geןsoleerd. Velen die eerst een verduisterd christenleven leefden, zijn opgewekt en zijn begonnen te jubelen.

God is goed. Hij heeft ons met zichzelf verzoend door de dood van zijn geliefde Zoon, doordat Hij Hem uit de doden opwekte tot onze rechtvaardigmaking. Gerechtvaardigd door het geloof hebben wij vrede met God. De rechtvaardigmaking ervaart en bemerkt men voordat men feitelijk begonnen is rechtvaardig te leven. Maar wanneer men rechtvaardig begint te leven, dan wordt dat onze vrucht tot heiligmaking. De Geest overtuigt van zonde, gerechtigheid en oordeel. Maar ondanks dat is Christus ons geworden tot wijsheid van God, gerechtigheid en heiligmaking. De heiligmaking wordt verkregen door te wandelen in de Geest. Zonder heiligmaking zal niemand God zien. Velen zijn er die Christus' gerechtigheid leren kennen, maar die nooit worden heiliggemaakt. De Geest overtuigt eerst van zonde, omdat men niet in Hem gelooft (men is dus ongelovig). Dan overtuigt Hij ons van gerechtigheid (wij geloven dan en zijn met Hem opgewekt), omdat Hij heengaat tot zijn Vader. Daarna overtuigt Hij van oordeel, omdat de overste dezer wereld geoordeeld is (heiligmaking). De overtuiging van zonde veroordeelt de goddeloze. De overtuiging van gerechtigheid brengt de gelovige tot jubel. De overtuiging van oordeel brengt iemand die heiliggemaakt wordt tot het kennen van de gemeenschap aan het lijden van Christus. Indien iemand Jezus' discipel wil zijn, dan moet hij dagelijks zichzelf verloochenen en zijn kruis opnemen en Hem navolgen. Men kan gerechtvaardigd zijn zonder zijn discipel te zijn, maar men kan niet heiliggemaakt worden zonder zijn discipel te zijn. De rechtvaardigmaking is uitsluitend een werk van Christus in ons - zonder ons leven. De heiligmaking is een werk waar de persoon zelf door de Geest, zijn leven inzet. Alles is wel het werk van Christus, maar wij behoren Christus toe. Daarom kun je een onderscheid maken tussen het deel van het werk waaraan je actief deelneemt en het deel waarbij dat niet het geval is.

Het is mij een waar genoegen om aan jou over de geheimenissen van Christus te schrijven, want ik weet dat jij begrijpt wat ik schrijf. Het is een vreugde voor het hart om ter beschikking te staan van God en van Hem te leren in zijn heilige raad. Zalig iedereen die van Hem leert. Hij wil ons tot pilaren maken in de tempel van zijn God, in die tempel die bestaat uit levende stenen, waar Christus de hoeksteen is en de apostelen de stenen van het fundament. Als iedere levende steen (persoon) groeit, dan groeit de hele tempel. Wij worden opgebouwd, samen met de anderen tot een woonstede Gods in de Geest. Halleluja!

Het traktaat dat je mij zond was uitstekend. Het komt zeer weinig voor dat men zulke waarheden in druk ziet - buiten de bijbel. Toch wordt daarin wel zeer onze persoonlijkheid buiten beschouwing gelaten. “Maar indien “gij” door den Geest de werkingen des lichaams doodt, zult “gij” leven.” Met de persoonlijkheid moet rekening gehouden worden. Indien “iemand” mijn discipel wil zijn, dan moet hij “zijn” kruis opnemen enz. Wat is de verlossing als de persoon buiten beschouwing gelaten wordt? Dat God verlost is, dat Christus verlost is, en dat de Geest verlost is (deze zegswijze om het duidelijk te maken) weten wij, maar “wij” moeten verlost worden - “ik” moet verlost worden. Maar als men bang is voor het voornaamwoord “ik”, dan komt dit daardoor dat “het ik” in het vlees zoveel ergernis veroorzaakt heeft. Nu leeft daarentegen dit “ik” niet, maar wel “ik” en dit laatste “ik” mag men niet doden, want anders wordt het nul erbij en nul eraf en blijft er niets over. Juist daarin ligt onze blijdschap, dat wij een rechtvaardig “ik” hebben gekregen, een “ik” dat niet zal sterven. Wie het leven verliest, “het ik”, vindt het leven, “het ik”. Dit alles is toch zo duidelijk.

Groeten thuis. Groet Ludwig. Ik zag hem op een avond heel duidelijk in de geest, toen ik voor hem bad. Verder de groeten in Christus aan alle vrienden.

Er is een schrijven gekomen van de bevelvoerend admiraal dat de “Sleipner” niet afvaart voor midden juli.

Wees allerhartelijkst gegroet van je broer,



Johan.





Horten. 17 mei 1907


. (42) Geliefde ouders, broers en zusters,

Hartelijk dank voor uw brief die ik vandaag ontving. Ik schrijf deze brief niet om u te weerleggen vader, maar om de zaak van een andere zijde te belichten. U schrijft in uw brief: “Het is wel goed dat wij elkaar afstraffen, maar wij moeten waakzaam zijn om zelf niet verzocht en verstrikt te raken in een net dat wij zelf niet bemerken, omdat het zo fijn is.”

Hierover kan veel gezegd worden en het is altijd goed om over dingen te spreken die tot lering zijn kunnen. Ik voor mij geloof niet in het net van Satan, of het nu grof of fijn is. Het vertrouwen en het geloof op God maakt ons sterk en zegevierend, zodat het net van de satan wordt als spinrag, dat niet houdt. Evenmin kan men zonder meer “halleluja” zeggen tegen alles wat naar voren komt op de samenkomsten, want dan ben ik er bang voor dat dan de hele boel door het onkruid wordt verstikt. Er moet gewied worden. Als we door de wereld bespot worden, dan moet dat zijn om onze geestelijkheid, want dan overwinnen wij. Maar als wij zoveel dwaasheid begaan dat wij, net als Simson, gevangen genomen worden en gebonden en dan bespot, dan is dat niet tot eer van God, maar eerder tot oneer. U vertelde zelf dat het een vreemde indruk gaf, toen u zag hoe velen zich als het ware aan het opwerken waren in een geestelijke toestand. Daar kan wel wat van waar zijn, maar als iets er raar uitziet, dan zeg ik dat ronduit, zodat de betrokkene dat in orde kan brengen. Er valt altijd iets te corrigeren.

Ik ga er dus van uit dat, wil het geheel niet verwilderen, men wel snoeien moet - en op tijd. Hier in Horten gaat het in een gezond spoor en de satan heeft niet veel gelegenheid om aan te vallen, want men is grotendeels nuchter, beheerst de situaties. Wij tuchtigen niet als de duizenden tuchtmeesters die proberen dood te slaan, maar God heeft ons een andere gezindheid gegeven. Als er iets gecorrigeerd wordt, is dat tot nut van de betreffende. Onze vaders tuchtigden ons tot ons nut, maar die duizenden tuchtmeesters tuchtigen uit haat, om te doden. Het zou het beste zijn als alles zo onfeilbaar zou kunnen gaan dat het niet meer nodig was om iets te corrigeren, maar zo is het nooit geweest en zal het hierna ook niet worden.

“Wie zich te veel gezag aanmatigt wordt gehaat,” zegt een spreuk. Maar als wij ons niet meer gezag aanmatigen dan God ons gegeven heeft, dan gaat alles zoals het betaamt en zoals het zijn moet. Wie echter zijn talent niet ten nutte maakt, maar het in de aarde begraaft, is dom. Indien degene aan wie door God de gave van besturen is toebedeeld, verzuimt te sturen, dan zullen anderen opduiken en alles de brede weg opsturen voordat je er erg in hebt. Daarom moet men zijn talent benutten. Als ik voordien zwak geweest ben, dan heeft mijn zwakheid bestaan in teveel toegeeflijkheid. U kunt geloven dat de dienaars van de satan niet veel toegeven, als ze eenmaal ergens de klauw in geslagen hebben, maar dan is het wel aan de late kant.

Ik begrijp dat u het goed bedoelt, en datzelfde doe ik ook. Er staat: “Verkondig het woord, dring erop aan, gelegen of ongelegen, wederleg, bestraf en bemoedig met alle lankmoedigheid en onderrichting!” 2 Tim. 4:2. Als iemand deze dienst heeft en deze met alle lankmoedigheid verricht, dan strekt hij zich niet te ver uit, maar dan werkt hij binnen zijn eigen grenzen: hij dringt zich niet in de opdracht van een ander. Indien iemand vertelt over zijn vak, dan zeggen wij niet tegen hem: “ Je mag wel goed oppassen, want je zou wel eens zo kunnen opscheppen dat je in de fijne netten van de Satan valt.” Zo is het ook in het geestelijke. Als wij ons niet begeven buiten het gebied van het geloof, dan bevinden wij ons binnen het gebied van ons ambt. Als de gezichtseinder van dit gebied iemand insluit wiens horizon binnen dit gebied valt, zou men zich dan te ver uitstrekken?

Een moeder kan zo'n liefde voor haar kinderen hebben dat ze al hun fouten over het hoofd ziet, maar dan brengt ze slangen groot aan haar hart.

Een algemene gedachte onder de Korintiכrs was, dat Christus niet in hen was als ze niet onbekwaam waren. (2 Kor. 13:5). Zo is het nu ook. Men moet zo lief en vriendelijk zijn dat men zich bij de neus laat nemen en allerlei kwaad laat gedijen; dan is men liefdevol en godvruchtig, dan is Christus in ons. Als we onbekwaam zijn, dan is Christus in ons, zegt men. Geen wonder dan ook, dat ze van Paulus het bewijs eisten dat Christus in hem was toen hij het kwaad bestrafte.

Ze mochten Paulus als onbekwaam beschouwen, als zij zelf maar bekwaam zouden zijn. want hij vermocht niets tegen de waarheid. Maar in het tegenovergestelde geval zegt hij: “Ik hoop echter dat gij zult inzien dat wij niet verwerpelijk zijn.” 2 Kor. 13:6.

Het is nu half vier in de middag en ik overweeg om naar br. Ellefsen en br. Berg te gaan.

Weest allen hartelijk gegroet van uw zoon en broer,



Johan.





Horten, 27 mei 1907


. (43) Geliefde broer Aksel,

Bedankt voor je fijne brief, waar ik uit zie dat het je in alle opzichten wel gaat. God zij gedankt, die ons altijd overwinning geeft door onze Here Jezus Christus, die een licht is dat naar de wereld gezonden is. “Dit is het oordeel, dat het licht in de wereld gekomen is.” Van licht tot licht gaan wordt dus het gaan van oordeel tot oordeel; maar omdat het oordeel het sterven is van Christus, is het gevolg daarvan dat het leven van Christus zich in ons sterfelijk vlees openbaart. Of, zo men wil: “De laatste Adam is geworden tot een levendmakende geest.” Gods wil is onze heiligmaking. Wij moeten ons geheel en al aan deze wil onderwerpen, van uur tot uur, van dag tot dag. Het heeft mij hogelijk verbaasd dat ik een groot aantal christenen ontmoet heb, die alleen maar hun hoofd schudden als men erover spreekt om in de praktijk in geest en waarheid Gods wil te doen. Pas indien men Gods wil doet. kan men de leer die van God is kennen. Er is veel wind van leer in onze dagen, maar er is maar ייn leer die tot godsvrucht leidt. Deze leer is niet te scheiden van het leven. Geen wonder dat de meesten niets van God afweten; want niemand kan tot de Vader komen dan door de Zoon; maar om tot de Vader (de volkomenheid) te komen door de Zoon (de weg, de middelaar) is hetzelfde als het gaan van de weg der gehoorzaamheid zonder af te dingen of zichzelf te sparen. Hier is vrijheid voor iedereen om vooruit te komen. Maar hoe meer men vooruitkomt, des te meer heeft men deel aan de gemeenschap in zijn lijden - en hoe meer oordeel, des te meer zachtmoedigheid; want men wandelt in des Heren nabijheid en dat bewerkt dat men zachtmoedig wordt. Enerzijds was er geen mens in Israכl die zo zachtmoedig was als Mozes, maar anderzijds was er ook geen die zo van aangezicht tot aangezicht wandelde met God.

God legde al zijn wijsheid in de toebereiding en het werk dat Hij uitvoerde in Christus. Daarom heet Christus “de wijsheid Gods.” Deze wijsheid woont lichamelijk in Christus, omdat het gehele werk verricht werd in het lichaam. Daarom is aan ons mensen Gods wijsheid overgebracht door het lichaam van Christus, en Christus' werk in ons is ons deelgenootschap in de wijsheid van Christus. De wijsheid is het eindproduct van oordeel en lijden, daarom bezit de wijsheid in zichzelf alle goede deugden zoals geduld, verdraagzaamheid, lankmoedigheid, zachtmoedigheid enz. en een voor de wereld en de satan onaantastbaar leven. De wijsheid is mijn grootste lust. Ze is mij beter dan uitgelezen goud want ze maakt mij onaantastbaar. Ze maakt mij bekwaam om moeilijkheden op te lossen, ze geeft moed en zekerheid, overwinning en alles wat eerbaar is. De godsvrucht bestaat uit het vast aanhangen van de Here, en dit is het grootste wat er is hier op aarde. Wijsheid is dat wat men geleerd heeft in de omgang met de Here. De vrucht van de godsvrucht is wijsheid. De wijze Salomo kon vallen; maar indien hij godvruchtig geweest zou zijn, was hij nooit gevallen. Daarom kan men zeggen dat de godsvrucht het grootste is, want er ligt een bewarende kracht in, die nooit faalt. Maar daar de godsvrucht wijsheid voortbrengt, moet men dus zeggen dat de wijsheid een product is van de godsvrucht, en als zodanig kan men ze moeilijk scheiden. Het is daarom het beste om godvruchtig te zijn en de wijsheid gelijk met de godsvrucht te laten ontstaan, zodat het ene het andere voortbrengen kan en alles in harmonie zijn zal.

Een vrouw die in haar hart van God was afgevallen doordat ze een geest van ijdelheid toegelaten had, kwam op de samenkomst naar voren en vroeg ons met haar te bidden, zodat ze het weer in orde kon krijgen. Ze voelde dat God zo ver weg was, zei ze, en vroeg wat dat kon zijn. Ik legde haar uit dat ze stukje bij beetje toegegeven had aan haar wereldse neigingen, en dat daardoor een andere geest langzamerhand haar hart binnengedrongen was, die maakte dat God ver weg kwam. Zij erkende dat het zo was.

O, nu wordt het erg laat. Groet allen thuis. Groet de vrienden en wees zelf allerhartelijkst gegroet door je broer,



Johan.





Horten, 6 juni 1907


. (44) Geliefde broer Aksel,

Wij maken het goed en hopen dat het met jou ook zo is. Wij hebben tot nu toe goede samenkomsten, waar Gods kracht machtig aanwezig is. We hebben gedacht om zondag een uitstapje te maken met allen met wie we gewoonlijk samenkomen.

Ondertussen zijn ons twee grote kamers midden in de stad gratis aangeboden om samenkomsten te houden. Wij hebben geen banken, maar we zullen proberen enige planken te krijgen en deze over stoelen te leggen.

Ik heb het boek je doorgelezen. Hij schrijft dat de liefde de grootste genadegave is. Dit hebben zowat allen verkeerd. 1 Kor. 12:31 wijst ons de hoogste weg tot de genadegaven en dit is de liefde. De genadegaven zullen vergaan, maar de liefde vergaat niet. Denk je in dat de een de genadegave “tongentaal” zou gekregen hebben en de andere “de liefde”, en dat dan het spreken met tongen op zou houden, maar de liefde blijven. Wie dan de gave van tongentaal zou gekregen hebben, zou slecht afzijn.

Nu zal ik je enige spreuken toezenden:

- Wees stil tegen wie met je twist totdat je jezelf hebt overwonnen. Je zwijgzaamheid zal hem verwonderen en je woorden zullen daarna de resten van zijn grote aanval tenietdoen.

- Wees stil in een bijeenkomst en geef nauwkeurig acht op de Geest. Als die je drijft, spreek dan, want je kunt slechts het moment overzien, maar de Here doorziet de hele samenkomst en zal je op een geschikt moment laten invallen.

- Wees stil als je niet zeker bent, want de zwijgzaamheid zal je onwetendheid verbergen en maken dat men toch de hoop koestert dat je zwijgzaamheid kennis in zich meedraagt.

- Geloof beter van een mens dan dat deze het waard is, want het is beter dat de betreffende je vertrouwen in hem bemerkt dan dat hij je wantrouwen bemerkt. Het volkomene treffen kun je immers nooit.

- Wees niet snel om je broeder te tuchtigen; maar als je tuchtigt, onderzoek dan jezelf en leg altijd hoop en een uitweg in de tucht, zodat hij daarna weer met je verenigd kan worden; want de tucht moet leven brengen, maar wie doodslaat is een moordenaar.

- Bent u rechtvaardig, wees dat dan slechts bij u zelf, want niemand anders dan God kan u immers daarvoor belonen.

- Godsvrucht is voor de goddeloze iets afgrijselijks, maar door de wijsheid wordt hij tenietgedaan.

Tot zover de spreuken, maar nu verder naar Gods kennis en inzicht door de Heilige Geest in Christus Jezus onze Here, die ook de Heer en grootmeester is van het inzicht; die om de heerlijkheid die Hem wachtte, geduldig leed. De verdrukkingen zijn de druk van het lichaam der zonde, en het geduld is de eerste vrucht van de Geest in lijden, welke verder doorgaat tot beproefdheid, waarvan hoop de heerlijke uitkomst is.

Christus is de weg door de vernietiging van het lichaam der zonde heen. Hij heeft ons een nieuwe en levende weg ingewijd door het voorhangsel, dat is zijn vlees. Dit vlees konden ze in het oude verbond zien door de Geest van Christus, die in hen was. Ze konden ook het lijden van dat vlees en het sterven en de daarop volgende heerlijkheid zien. Dit konden ze door het geloof tegen hoop op hoop, want de Geest van Christus getuigde hiervan van te voren. Toen Christus hier beneden wandelde had Hij het Koninkrijk der hemelen in zich in de mate waarin Hij het sterven naar het vlees had doorleden. Christus was gedurende heel zijn leven gekruisigd voor het vlees, en overwon dit door Gods Geest. Daarom is God het hoofd van Christus. Maar nu overwinnen wij het vlees door de Geest die Christus zich verworven had, en daarom is Christus ons hoofd. Ook wij worden levend gemaakt naar de geest naarmate wij het sterven naar het vlees ondergaan. Dit is de gemeenschap in zijn lijden en de gemeenschap in zijn heerlijkheid.

Ja. nu is het laat op de avond en daarom ga ik nu eindigen met een hartelijke groet aan jou en allen thuis.

Je broer,



Johan.





Horten, 25 juni 1907


. (45) Geliefde broer Aksel,

Ik heb je zeer fijne brief ontvangen en welbedankt hiervoor. Het was een merkwaardige brief. Ik zie eruit dat je bent binnengekomen in de gemeenschap aan zijn lijden, Fil 3. Je zegt dat je nog nooit te voren je wortel zo zwart gezien hebt (de wortel der zonde) en dat het bewust worden van de afschuwelijkheid van deze wortel der zonde maakt dat je anderen meer kunt liefhebben dan jezelf. Ja, hierin ligt het diepste begrip van het leven van Christus en hierin ligt de overtuiging van het oordeel. Nu gaat dit oordeel over deze wereld, nu zal de overste dezer wereld buiten geworpen worden. De Geest overtuigt ons van oordeel omdat de overste dezer wereld geoordeeld is. Het oordeel rust op het lichaam der zonde, dat tenietgedaan wordt. Dat wordt en dat is een zaak van het hart en niet van het hoofd.

Het was een waar genoegen om je laatste brief te lezen, want ik weet dat God door deze zegen (ofwel openbaring) je inzicht zal schenken in de geheimenissen van Christus in een veel diepere mate dan tevoren. Doordat de Geest in jou de wortel der zonde (het lichaam der zonde) is begonnen te verteren, zul je in staat gesteld worden tot groter geduld, tot groter inzicht, en om beter te besturen en te leiden, om een pilaar te zijn in de tempel Gods.

Enige tijd nadat ik Gods Geest ontvangen had, werd ik in de gemeenschap aan het lijden van Christus binnengevoerd, maar sinds die tijd ben ik niet meer begrepen. Maar God zij eer, zijn Zoon is dezelfde weg gegaan en Hij begrijpt ons. Er ligt een lijden in het niet begrepen worden. Kinderen begrijpen de vaders niet. De Geest des Heren maakt ons verstandig - niet de ouderdom - de Geest des Heren kan in de loop van vele jaren ons vormen.

Zoals je begrijpen zult uit deze brief, zie je dat God ook mij deze waarheden en openbaringen gegeven heeft. Maar vanaf het ogenblik dat Jezus zijn aangezicht richtte naar Jeruzalem, verlieten allen Hem. Zo is het ook nu. Vanaf het ogenblik dat wij ons aangezicht naar Jeruzalem richten (onze harten erop zetten om met Hem te lijden) komen wij alleen te staan. Halleluja. Onder de met de Geest gedoopten zijn er enigen nodig die hun aangezicht gericht hebben naar Jeruzalem, omdat zulke mannen de koers weten en de weg weten, de weg door het voorhangsel heen, dat is zijn vlees. Ik word het nooit moe om over deze heerlijkheden te spreken. Indien wij met Hem lijden, zullen wij ook met Hem verheerlijkt worden.

Wij worden minder vlug om te veroordelen, als wij ons in het licht van de Geest zo ellendig zien. Hierin ligt onze zwakheid en onze sterkte. Ja, dat is lofwaardig, geliefde broer, dat je het Koninkrijk der hemelen binnengedrongen bent tot het lijden met Hem. Hierin hebben wij een gemeenschap in de Geest van een veel diepere soort dan wij ooit tevoren gehad hebben. De eerste wereld ging ten onder door het water. De tegenwoordige wereld wordt ten vure bewaard. Hieruit volgt weer dat we door de doop het lichaam des vleses (de leiding van het vlees) begraven hebben, zonder gereinigd te zijn van de onreinheid van het vlees. De tegenwoordige aarde, de onreinheid van het vlees (het lichaam der zonde, onze eigen wil) zal door vuur vergaan. Wij zijn gedoopt met de Heilige Geest en met vuur. Als het vuur het lichaam der zonde verteert, ontstaat er lijden, lijdensgemeenschap met Christus.

Selma vertelde dat jij en Helga de laatste tijd zo diepzinnig geworden waren. Jullie hadden altijd iets om over te spreken of te denken. Het was een ware vreugde voor mij dat te horen.

Groet allen thuis en voor jezelf de hartelijkste groeten van je broer in de Here,



Johan.





Horten, 9 juli 1907. (46).


Geliefde broer Aksel,

Veel dank voor je twee briefkaarten. Ik zie dat vader schrijft in een brief dat je vaak een bijbelschool bezoekt.

Het gaat erom jezelf te bewaren in de vrijheid waarmee God ons heeft vrijgemaakt. “Gij zijt duur gekocht, wordt geen slaven van mensen!” Het is toch heel duidelijk dat als men leerling zijn wil, men ook luisteren moet; en indien de leraar geen leraar uit God is, dan wordt de leer niet voor de geest maar voor het vlees. Er bestaat niet meer dan ייn manier om in het bezit van de kennis Gods te komen: slechts door en via de Geest van openbaring. Ef. 1:17. God is een Geest, en zijn kennis wordt in de Geest meegedeeld, net zoals zijn liefde en alle andere goddelijke eigenschappen. Wij hebben de leraar ter gerechtigheid ontvangen, de Geest die ons alles zal leren en ons te binnen zal brengen alles wat Jezus ons gezegd heeft. Het gaat erom het offensief in de strijd van het leven te bewaren.

Ik weet dat je ijverig bent in de dienst des Heren. Laat deze ijver bij je blijven tot het einde, want de ijver bewerkt volle bevestiging in de hoop. Laat niemand je te machtig worden en laat geen Delila je haar afknippen, zodat je de kracht verliest. Laat het haar vrij en lang groeien en maak nooit openbaar waarin je kracht ligt - wij zullen ons niet tot hen keren, maar zij zullen zich tot ons keren. Enigen van Israכls vijanden gingen Jozua tegemoet en lieten het voorkomen alsof zij reizigers waren uit een ver land. Jozua liet hen leven, maar God vond dit niet goed, want Hij had gezegd: “Maar indien gij de bewoners van het land voor uw aangezicht niet uitdrijft, dan zullen diegenen die gij van hen laat overblijven tot dorens in uw ogen en tot prikkels in uw zijden zijn, en zij zullen u benauwen in het land waarin gij woonachtig zijt.” Numeri 33:55. Jozua had gezworen dat ze in leven zouden blijven, zodat hij ze tot slaven, tot waterdragers moest maken.

Zo is het ook met ons. Wij hebben geen recht om alles maar goed te vinden, maar wij hebben recht om dat wat wij hebben rein te bewaren en ons geweldig af te zetten tegen alles wat onrein is, waar dat ook vandaan mag komen.

Wij zijn dienaren van het nieuwe verbond, en in het nieuwe verbond gaat het niet minder streng toe dan in het oude. Het lichaam der zonde moet vernietigd worden - niet gespaard worden, noch bij mezelf noch bij anderen; want Christus is geen dienaar der zonde, maar de vernietiger van zowel de wortel als de vrucht ervan.

Wij hebben nu de beschikking gekregen over twee grote kamers voor samenkomsten. Wij hebben de laatste tijd goede samenkomsten gehad. Wij verwachten vader hier de 11e en de 12e van deze maand. Dat zal fijn zijn.

Het verheugde mij dat je de gave des Geestes daarginds gebruikt hebt. Wees mannelijk en sterk, en niemand zal in staat zijn een schaduw te werpen over jouw vrijheid. Ik bid dat je verblijven mag in de vrijheid waarmee Christus je heeft vrijgemaakt, want ik weet uit ervaring dat het zo dichtbij ligt om gebonden te worden.

God zij geloofd voor alle dingen in Christus Jezus, aan wie de macht en de eer toekomt in alle eeuwigheid. Hij die ons geroepen heeft met een eeuwige roeping, is getrouw. Wij zijn op geen enkele wijze in staat zijn lof te vermelden. Al bidt men ook om wijsheid en inzicht, toch is men alleen maar in staat Hem te prijzen naar de mate dat wij zijn werken en daden verstaan, daarom is ook niemand in staat Hem volkomen te prijzen, want een eren en prijzen zonder verstand is immers niets. Daarom, als wij bidden om meer wijsheid en inzicht, dan is dat om meer van zijn werk te kunnen doorschouwen, en daardoor wordt zijn prijs en eer des te groter. Want door middel van de gemeente wordt thans Gods wijsheid bekend gemaakt aan de overheden en de machten in de hemelse gewesten. Zijn werk zijn wij, in wie Hij de geheimenissen van zijn werk heeft ingeplant, voor zover wij gevormd zijn in de hand van de Meester.-

Groet de geliefde broeders en zusters en wees zelf allerhartelijkst gegroet in Christus Jezus van je in Hem rustende, gesterkte en werkende, stervende en levend gemaakte broer,



Johan.





Moss, 3 augustus 1907


. (47) Geliefde broer Aksel,

Bedankt voor je fijne brief, waarin je me verzoekt naar Kopenhagen te gaan. Ik dank je zeer voor je bewezen vertrouwen, wat mij erg goed doet in de geest, maar ik heb geen permissie om een reis te maken naar het buitenland. Mijn verlof heeft beperkingen, daar ik elke week een dag het vaartuig moet controleren en hierover rapporteren. Behalve dat zijn er andere en belangrijker zaken die hier een rol spelen.

In je brief is er sprake van de oprichting van een school (een profetenschool), een van de oude, goede soort. Het is een ontzaglijk moeilijke zaak om leerlingen voor zo'n school te vinden, want de leerlingen moeten geestelijk zijn, daar God een Geest is en Gods kennis alleen maar in de Geest ontvangen kan worden. Jezus zegt: “Niet gij hebt Mij, maar Ik heb u uitgekozen.” - De leerlingen voor zo'n school zouden door een zeer geestelijk persoon uitgekozen moeten worden. Overigens zijn de onderwijzingen in Christus van die aard, dat zij die over het geld beschikken misschien eerst afgebroken zouden moeten worden.

Er bestaat een brandende ijver die niet uit God, maar voor God is: Petrus sloeg de slaaf het oor af; de discipelen vroegen of er vuur van de hemel gebeden moest worden om hen die Jezus niet aannamen te verteren. Zo kunnen ze ook met scholen beginnen in hun eerste geestdrift, enz. Het is een zeer moeilijke zaak om een school in de Geest te beginnen, want er moet eerst worden afgebroken voor er opgebouwd kan worden. Deze broeders, die bedacht hebben dit te beginnen, menen het zeker goed en zijn ook zeer ijverig, maar nauwelijks met verstand.

Het is zeker de wens van mijn hart om te werken in Christus, maar daar behoort een vaste grondslag voor te zijn. Indien ik naar Denemarken zou gaan en een grote mate van onverstand zou ontmoeten en dat dan te kennen zou geven, zouden ze dat wel kunnen verdragen? Mijn dienst in Christus is van die aard dat ik bang ben dat ze in mij niet die persoon zouden vinden die zij wensten. Vףףr alles moet het lichaam der zonde tenietgedaan worden; men zal wel nauwelijks bereid zijn iemand met zo'n dienst te onderhouden, in ieder geval moest Paulus met zijn handen werken en ook het woord verkondigen.

Als zij aan het plan om een school op te richten vasthouden, dan zal God, indien Hij de drijfveer hiervan is en Hij mij daar hebben wil, in hun harten werken zodat ze jou schrijven en mijn adres vragen en zich zo in verbinding met mij stellen, ofwel dat een van hen een reis naar mij onderneemt. In geen geval ga ik daarheen zonder hen eerst grondig te hebben uitgelegd wat het zeggen wil een geestelijke school te beginnen. Om met iets te beginnen wat na korte tijd zijn einde vindt, is niet gegrond in Gods wijsheid, maar misschien in ijver voor God - zonder verstand. God zal zijn knechten niet beschamen, en daarom geeft Hij ons inzicht om iets wat stuk zal lopen te ontgaan.

Jij en Helga zijn hartelijk welkom; het zal fijn zijn om met elkaar te spreken. Ik ga nu enige dagen op reis naar Fredrikstad.

De hartelijke groeten aan Helga en jou van je altijd in de Geest overgegeven broer,

Johan.





Horten, 26 augustus 1907


. (48) Geliefde Aksel.

Gisteravond hadden wij een zeer goede samenkomst. Wij kwamen niet voor half ייn 's nachts uit de zaal. Er was lofprijzing aan God, die banden en boeien verbroken had. N.N. bad dringend of God hem doorzoeken wilde en hem van alles los wilde maken. Ja, het was een zeldzaam goede samenkomst. God gaf mij in het hart om erover te spreken dat het fijne linnen de rechtvaardige daden der heiligen zijn. Openb. 19:7 en 8. God had het voor de samenkomst duidelijk voor mij gemaakt.

Wat is het kostelijke linnen dan, waarin de bruid zich kleden zal? Dat zijn haar deugden.

De verlorene gaat naar het lichaam verloren. Hij neemt zijn boze werken met zich mee (vuile klederen) en kan voor zijn lichaam der zonde (de rijke man) geen voedsel meer krijgen. De verloste wordt naar het lichaam verlost. Zijn kostelijke kleding wordt gevormd door zijn goede werken en hij wordt verzadigd door het aanschouwen van Christus' aangezicht. -

Ieder leven moet kleding en voeding hebben voor zijn lichaam.

Eerder hebben wij het erover gehad dat alle zonde, die de mens begaat, buiten het lichaam is, maar wel geschied is door het lichaam. Dit bedekt het lichaam als een besmeurde kleding.

Al het goede dat een mens doet, wordt ook gedaan buiten het lichaam, maar is ook verricht door het lichaam, en daarom zijn deze deugden de kostelijke en blinkende klederen der heiligen. Dit behoorde ons te bemoedigen en aan te sporen tot goede werken, zodat wij bekleed en niet naakt kunnen bevonden worden. Hier in het tijdelijke spinnen en naaien wij onze kleding voor de eeuwigheid. Als we mooie kleren willen hebben, dan weten wij nu hoe ze te maken.

Een broeder zei laatst dat de tak die aan de noordkant van de boom zit minder vrucht draagt dan die aan de zuidzijde. De tak echter aan de noordzijde moet daar zitten en kan er zelf niets aan doen dat hij aan de noordkant zit. Het was niet gemakkelijk dat te weerleggen, maar ik zei tegen hem dat er geen noordkant aan Christus was, daar Hij zelf het licht, de zon, is waarin wij wandelen moesten. Misschien past dat van de talenten hier beter bij, want degene die tien talenten had kon er tien bijwinnen, maar die er maar ייn had kon er maar ייn bijwinnen.

Verder spraken wij over Fil. 3, dat wij Hem zouden kennen en de kracht zijner opstanding en de gemeenschap aan zijn lijden, zodat wij gevormd kunnen worden om Hem te gelijken in zijn dood. Lees dat in de Duitse bijbel.

Hartelijke groeten van ons allen hier,



Je Johan.





Horten. 13 september 1907. (49)


Geliefde broer Aksel,

Hartelijk dank voor de kaart en de foto die ik vandaag ontving.

Om rechtuit te ploegen moet men recht vooruit zien. Om recht vooruit te gaan op de smalle weg moet men recht vooruit zien, om recht vooruit te gaan in Christus moet men recht vooruit en door het vlees heen zien. Men moet dwars door een verdelging en een vastbesloten oordeel heen zien. Jes. 10:23. Omdat ons anker geworpen is tot binnen het voorhangsel (dat is zijn vlees), zien wij de weg duidelijk voor ons. De weg weten wij. Het volk des Heren is een onvervaard volk, welks sterkte de sterkte des Heren is. De een verdringt de ander niet, maar zij gaan voort, ieder op zijn eigen weg. Zij beklimmen de muur en dringen tussen de wapens voort. Voor hen uit wordt alles verteerd en achter hen is er dood en vernietiging.

Wij kennen niemand meer naar het vlees. Al komt iemand in prachtige kleding en met een ring aan de vinger in de samenkomst, dan bieden wij hem toch geen betere plaats aan dan de arme, want alleen een nieuwe schepping in Christus Jezus is iets. De hoogten zullen geslecht en de dalen verheven worden, want de weg is gebaand en hij is recht. “Want de wapenen van onze veldtocht zijn niet vleselijk, maar krachtig voor God tot het slechten van bolwerken, zodat wij de redeneringen en elke schans, die opgeworpen wordt tegen de kennis van God, slechten, elk bedenksel als krijgsgevangene brengen onder de gehoorzaamheid aan Christus.” 2 Kor. 10:4-5. Al zouden wij ook onervaren in het spreken zijn, in kennis zijn we dit niet.

De strijd wordt opgenomen in de Geest door de Geest door hem die de Geest heeft. Eer de wijsheid en ze zal jou eren. Ze zal maken dat je duistere taal en raadselspreuken verstaat. De wijsheid draagt in zich mee: de Geest van wijsheid en verstand, de Geest van raad en van sterkte, de Geest van kennis en van vreze des Heren. Jes. 11:2. Christus is de wijsheid Gods. Al deze eigenschappen des Geestes moeten worden gezien met betrekking tot ons die onder Gods bearbeiding zijn in de Middelaar.

Onlangs liep ik met br. N.N. mee naar een andere bijeenkomst en hield hem het verkeerde voor van het gaan naar samenkomsten waar de vrijheid niet geheel en ongedeeld heersen kon. Hij van zijn kant verweet mij krachtig te geןsoleerd en te nauwgezet te zijn. Hij ging naar de samenkomst en ik ging naar huis. Op die samenkomst kwam er een geweldige strijd. Deze tegenstanders kende ik al langer maar zij waagden het nooit om een eerlijk gevecht aan te gaan, maar nu, toen K. en E. alleen waren, moesten zij ervan lusten. Zowel K. als E. meenden lange tijd dat ik te hard en te radicaal was, maar nu de vijand op hun eigen nek werd losgelaten, leerden zij iets verstaan van de moeite en de strijd die ik gehad heb om deze mensen eronder te houden, zodat K. en E. geen strijd voelen zouden. Maar daar zij dit niet inzagen, liet God toe dat deze krachten op hen losstormden, en nu erkennen zij meer dan tevoren welk een dienst God mij in Christus Jezus gegeven heeft ten behoeve van hen. K. zei diezelfde avond: “Nu begrijp ik br. Smith beter dan voorheen; hij is hard geweest, maar nu begrijp ik waarom.” God toonde mij in de Geest dat ik deze avond niet naar de samenkomst moest gaan, en als de samenkomst op de gewone wijze verlopen zou zijn, dan was ik beschaamd geworden, maar God maakte mij groot in hun ogen vanaf deze avond, want zij streden bijna boven hun krachten zonder te overwinnen.

Gods wegen zijn wonderlijke wegen. Op de laatste samenkomst vertelde ik aan de vrienden dat God meteen vanaf het eerste uur in 1900, toen ik de Geest ontving, mij de Geest van openbaring in zijn kennis gegeven had, en dat het noodzakelijk was om dit te zeggen, opdat het vertrouwen gesterkt zou worden. Paulus zegt ook: “Want wij prediken niet onszelf, maar Christus Jezus als Here, en onszelf als uw dienaren om Jezus' wil.” Hij moest hen dus zichzelf prediken als dienaar ten behoeve van hen. Ik zei tevens dat ik dit niet zei om mij te beroemen, maar indien iemand dit als roem op wilde vatten, dan stond ik ontbloot voor Gods aangezicht en voor dat van alle mensen, dus konden zij het opvatten zoals zij het wilden. Als wij ons ernaar uitstrekken om in alle dingen Gods eer te zoeken, dan zal God onze dienst zegenen, zodat het lukt. Ik ben bovenmate verblijd en in het geloof gesterkt, tot eer en prijs van zijn naam.

Mijn wens voor jullie allen is: Joh. 17:17. Een vermaning voor de jongeren in Christus: 1 Tess. 4:3-6. Tot de reislustigen: 1 Tess. 4:11-12. Tot de loslippigen: Spr. 17:27. Tot de rijken in de wereld: Spr. 18:11. Tot jou om op te letten: Jes. 26:10.

Groet allen thuis en de vrienden voor zover je ze kunt bereiken, en voor zover zij bereikbaar zijn in de ijver voor de waarheid onder vertering van het vlees en de levendmaking naar de Geest in hetzelfde lichaam - in de Middelaar door de Geest van Christus uit de Vader.



Je broer Johan.





Horten, 15 oktober 1907


. (50) Geliefde broer Aksel,

Je zeer fijne brief van de 11e heb ik ontvangen. Het is altijd fijn om van jou te horen. Hartelijk dank voor het Engelse Nieuwe Testament; ik was er blij mee.

Gods kracht is de laatste tijd wonderbaarlijk aanwezig geweest in onze samenkomsten.

Het is van de allergrootste betekenis, als er een gemeente ontstaan is, dat men iemand aanstelt om de kudde te bewaken, zodat men de verantwoordelijkheid op iemand legt die daartoe bekwaam is, iemand die ter plaatse woonachtig is. Paulus was ייn א twee jaar in iedere plaats en kreeg in deze tijd een groep bij elkaar waarover hij later oudsten enz. liet aanstellen. Niet zulke eerzuchtige tirannen die over de kudde willen heersen, maar zulken die te alle tijde zeggen kunnen: Volg mij na zoals ik Christus navolg. Om werkelijk een appטl op jou te doen wil ik verwijzen naar de Duitse vertaling van 2 Tim. 2:15.

Hoe noodzakelijk is het voor een dienaar des Heren om niet de scherpte van het Woord weg te nemen. Men moet het met zijn volle scherpte gebruiken. Laat het uitwerken wat het wil - ten dode en ten leven. Het is enkel mensenvrees en lafheid, wat de mensen ertoe brengt om de scherpte van het woord weg te nemen, en dan zegt men tot zichzelf en tot de ander dat het de liefde was die hen daartoe bracht. Dat is altijd een leugen geweest en dat blijft het ook. Wie is er bekwaam om een doodslucht ten dode te zijn voor wie verloren gaan en een geur ten leven voor wie gered worden?

Zalig is het om te zaaien aan alle wateren, en zalig is het om te oogsten bij de oogst van Christus, zodat we als in een stip in de tijd onze dienst tot volkomenheid kunnen voeren voordat wij heengaan en niets meer uitrichten kunnen.

Als wij diep ploegen, ontmoeten wij meer tegenstand dan wanneer wij oppervlakkig ploegen. De tegenstand hangt af van de mate waarin wij in de diepte graven. Gaan we er licht overheen, dan komen we er gemakkelijk vanaf. Er is alom veel oppervlakkigheid, maar Christus groef diep. Diep graven in Christus is diep graven in zelferkentenis. Want in ieder mens liggen de voor de levendmaking vereiste gegevens, als men maar bereid is het ter behandeling over te geven in de hand van de Meester.

Br. G. is een zeer dierbare broeder. Ik zou enkel maar wensen dat hij vrijmoediger was en dat hij zich niet zo vastbeet in de letter in plaats van in de geest die in de dingen ligt. Men moet beweeglijk zijn om een strijder te kunnen zijn. Toch is hij zeker geschikt om een leraar in Christus Jezus te zijn, als hij alleen maar de kunst zou leren verslaan om wat beweeglijker te zijn - niet zo krampachtig. Wij werden het zeer goed met elkaar eens en ik vroeg hem om zich de onstandvastigen aan te trekken en ze grondig te onderwijzen, de tegenstanders en vijanden van allerlei soort weg te jagen zodat de lammeren in vrede zouden kunnen grazen.

Wij hebben veel te leren, geliefde broer. Als we er geen belang in stellen om de mensen te behagen, kunnen wij leren. Wie alleen Gods eer zoekt, is waarachtig en in hem is er geen bedrog.

Vrees de tegenstanders niet, maar overwin ze met Gods wijsheid. Niemand mag je te sterk zijn - behalve de waarheid alleen. Heb geen aanzien des persoons, dan zal Gods kracht bij je blijven en toenemen, want bij God is ook geen aanzien des persoons.

Het ga je zeer goed, en heb goede voortgang zowel persoonlijk als ook in het werk. Het zal heerlijk zijn om te horen hoe het gaat.

Hartelijke groeien. Hand. 4:12. Ik moet van allen hier de groeten doen. Schrijf spoedig terug.



Je Johan.





Horten, 24 oktober 1907


. (51) Geliefde broer Aksel.

Ik heb je laatste brief van de 18e ontvangen en het was een waar genoegen om te zien en te ervaren hoe God je inzicht heeft gegeven in de heerlijke waarheden die ons tegemoet komen bij het binnengaan door het voorhangsel, dat is zijn vlees. Juist hier ligt alle kennis en wijsheid begraven. Het is gewoonlijk zo dat men de wijsheid hebben wil die in de lucht is. in de wolken of zoiets dergelijks. Maar de kwestie is dit, dat al de schatten van wijsheid en kennis, ja de hele volheid der Godheid

in Christus Jezus woont, en dat wij daar naar verborgen schatten graven kunnen. Wij moeten zijn vlees eten en zijn bloed drinken, want dat is ware spijs en drank. Kan dat met het hoofd verstaan worden? - door een onverlicht verstand? Nee, net zo min met het hoofd als met de benen. Gods Geest komt met Gods kennis. Maar zoals Christus zichzelf in de kracht van een eeuwige Geest offerde, kunnen ook wij in de kracht van Christus' Geest onszelf offeren. Christus als middelaar sluit iedere persoon in Christus in zichzelf in. Daarom is de middelaar niet slechts voor ייn. Hij is de weg tot de Vader (de Volkomenheid). Op deze weg wordt zijn vlees en bloed verteerd door de kracht van een eeuwige Geest. Daarom deed God datgene waartoe de wet niet in staat was. Door middel van vlees en bloed kan de duivel verzoeken; maar wanneer vlees en bloed geofferd zijn, heeft de duivel geen materie om zijn invloed te doen gelden.lichamelijk Er wordt gesproken over de ontslapenen in Christus. Hieruit begrijpen wij dat de vrucht van ons bestaan hier op aarde alleen maar de maat is, waartoe wij komen door levend gemaakt te worden door de laatste Adam. Onze lichamen ontslapen in Hem. Maar als onze lichamen in Hem ontslapen en zijn lichaam opgestaan is, dan moeten wij noodzakelijkerwijs in Hem opstaan, want Hij is niet meer in het graf. De tijd speelt voor ons nog een rol, maar niet voor God, die de dingen die nog niet zijn, rekent alsof zij er al waren. Waar ligt dus onze horizon? Binnen het lichaam van Christus.

Kunnen wij onze horizon verruimen? Ja, binnen het lichaam. Kunnen wij ons niet buiten het lichaam uitstrekken? Nee, Christus offerde zichzelf helemaal, daarom is er geen plaats voor iets daarbuiten. Evenmin kunnen wij ons buiten onze huid begeven en zeggen: hier ben ik, want ons hele “ik” bevindt zich in Christus, want het leven is mij Christus. Maar hoe kan Jezus dan hogepriester zijn? Hij heeft zichzelf tot het uiterste geofferd en daarom kan Hij hen te hulp komen, die nog niet gereed zijn met zich te offeren. Maar Hij die zich offerde en zij die zich offeren zijn allen uit ייn. Daarom schaamt Hij zich niet hen broeders te noemen.

Wij hebben op niemand iets voor, maar voor ons gaat het erom voor Gods aangezicht te staan, om daar de kennis vandaan te halen die ons moet leiden op de weg. Dat is de dienst van een profeet; want een profeet staat tussen God en het volk. God heeft ook nu in onze dagen profeten in zijn gemeente. Iedere profeet moet zelfstandig handelen en zijn orders rechtstreeks van God door de Geest ontvangen. Het is niet zozeer het werk van een profeet om voor de menigte zijn dienst te verrichten, als wel om te leven in 's Heren vertrouwelijke gemeenschap en in zijn Raad te staan en aan het volk mee te delen wat God openbaart. Lees Exodus 18:13 en verder, waar het erover gaat dat Mozes oversten onder het volk aanstelde om recht te spreken, maar als het een moeilijke zaak betrof, dan eerst zouden ze zich daarmee tot Mozes wenden, vers 26.

Zo is het ook nu. Men moet zich erop toeleggen leiders op te leiden, terwijl men zichzelf bewaart voor Gods aangezicht en door een Geest van openbaring ontvangt wat men zeggen moet. De leiders op hun beurt moeten hun gebied bewaken, en men moet ingrijpen waar gevaar dreigt en waar moeilijkheden ontstaan. Als men in allerlei zaken gewikkeld is, kan men deze gewichtige dienst niet waarnemen. Er zijn er genoeg die kunnen uittrekken, maar het gaat erom iets te krijgen waarmee we hen kunnen laten uittrekken.

Men moet zich zijn dienst in de Here bewust zijn, zodat men uit elk ding zoveel mogelijk halen kan terwijl men in het lijden blijft. Daarom, zoals ik laatst zei voor zover ik mij herinner, moet je, als je een geestelijke broeder ontmoet die je beschouwt als bijzonder geschikt en trouw, maak hem dan meteen duidelijk dat hij zich moet ontfermen over de kudde waarin hij is. Leg verantwoordelijkheid op zijn schouders en bind hem behoorlijk op het hart wat hij te doen heeft. Orde moet er zijn; men kan niet als een kudde schapen maar wat ronddolen. Men moet eerst leren gehoorzamen voordat men kan leren bevelen. Als iemand van de groep niet gehoorzamen wil, moet men voorzichtig met hem manoeuvreren zodat hij er niet meerderen meetrekt.

Br. G. heeft aan mij over hetzelfde geschreven waar jij ook over schreef, n.l. om een blad uit te geven. Hij dacht erover om een blad van 16 bladzijden uit te geven. Ik schreef hem en stelde hem voor om met een kleiner blad te beginnen. Tevens zei ik hem dat wij, als wij een blad willen uitgeven, eraan moeten werken om de waarheid te verbreiden en niet om het blad “tot een succes te maken”, want dan zal God Zelf wel zorgen voor de vooruitgang van het blad. Voorlopig zouden wij veel kunnen doen met een kleiner blad. Ik heb erg veel zin in zo'n werk en ik geloof zeker dat God mij zal gebruiken om te weerleggen, te overtuigen, te straffen en te vermanen in zo'n blad. Er zijn genoeg religieuze nieuwsbladen, daarom moet dit blad een scherpe koers volgen.

Nu wordt het al laat. Het ga je zeer goed, en met het oog op de tegenstanders waar je over schreef, troost je met Jozua 10:24-25.

Het is verheugend om van je te horen dat het je goed gaat en dat je tot nut kunt zijn.

Hartelijk gegroet in Christus Jezus met Zach. 11:4.



Je Johan.





Horten, 2 november 1907


. (52) Geliefde broer Aksel,

Hartelijk dank voor je twee briefkaarten. De laatste kwam nu net. Ik zie dat God met je is en het werk zegent, doordat Hij genadegaven uitdeelt. Het is zalig om aan het ondermijnen mee te doen. Het belangrijkste is dat er enkelen grondig onderwezen worden, want ייn van hen is meer waard dan twintig anderen, als die ene maar betrouwbaar is. Abraham kreeg de zegen alleen maar door die ene, n.l. Izaהk. Het is zeer noodzakelijk de Geest van wijsheid en openbaring in Gods kennis van God te begeren, en dat moet men krachtig naar voren brengen zodat enkelen er zin in krijgen om onderwezen te worden. Er is onderwijzing nodig, want de meesten weten niets van God. Wat we om niet gekregen hebben moeten wij om niet geven. Wij hadden het heel goed op de laatste samenkomst. Wij hebben nu een bovenkamer op de binnenplaats bij mij. Verder hebben wij huissamenkomsten. De vrienden worden meer en meer bevestigd. Twee vrouwen waren er op de samenkomsten op zo'n manier mee bezig om zich over te geven in gebed en lofprijzing, dat zij zichzelf opbouwden zonder voldoende rekening te houden met hun omgeving. Op zekere dag werd ik ertoe gedrongen om naar ze toe te gaan en met hen te spreken. Onder het gesprek ging voor beiden het volle licht op dat men op de samenkomsten niet alleen maar aan zichzelf denken moet en aan eigen opbouw, maar dat het erom gaat om samen allen op te bouwen en alleen maar rekening te houden met de anderen in al wat men doet. Beiden brachten dit op de laatste samenkomst in praktijk en het geheel verliep bijzonder goed. Worden er niet velen op veel plaatsen geplaagd door mensen die op zodanige wijze aan hun eigen opbouw denken dat zij de bijeenkomsten verstoren? Zulke mensen moeten terechtgewezen worden, want meestal doen ze het uit onwetendheid. Deze beide vrouwen waren van harte blij. Het was niet eens in hen opgekomen dat ze met de anderen samen zouden kunnen werken, want zij dachten dat het er uitsluitend om ging om zelf opgebouwd te worden.

Ten aanzien van de profetische gaven worden wij in Rom. 12:6 vermaand om ze te gebruiken naar gelang van ons geloof. Het is hoogst noodzakelijk om hieraan te herinneren, zodat niemand op hol slaat, geestelijk in een roes geraakt en naar voren zal komen met dingen die kant noch wal raken.

Ik heb aan “de Zendeling” geschreven over “de Liefde”. Dat komt er vermoedelijk van de week in te staan. Er was n.l. iemand die schreef dat er geen liefde was in onze dagen en dat deze alleen maar gevonden werd ten dage van de apostelen. Zulke gedachten hebben velen hierover, zodat ik geloofde dat het nuttig was om iets te zeggen over wat liefde is. Ik schreef onder andere dat er nauwelijks onnuttiger wezens zijn dan diegenen die enkel in een fauteuil gaan zitten en eisen dat hun liefde bewezen wordt. De schoenmaker moet laarzen voor hen maken voor niets, de kleermaker kleren, enz., kort gezegd is iedereen schuldig om hun liefde te bewijzen, omdat zij die verdiend hebben. Tevens schreef ik erover dat de echte liefde nooit eiste en dat zij enkel gaf zonder ooit te denken aan beloning. Vanaf dat ik Gods Geest en de liefde ontving heb ik nooit anders gehoord dan dat ik zo liefdeloos enz. ben. Zulke mensen gaan rond en zoeken natuurlijk iemand die hen liefhebben kan naar het vlees, en als zij niemand vinden, ja, dan bestaat er geen liefde. De apostel zegt: “Hij gaf mij uw liefde

te kennen.” Zulke parasieten zijn geschikt voor alles behalve voor het Koninkrijk Gods. Wij hebben in onze dagen mannen en vrouwen nodig, die de liefdebron in zichzelf hebben waaruit zij kunnen putten, en die daarin voldoende hebben, zelfs als spot en smaad hun loon wordt.in de Geest Ik kreeg pas een brief van vader. Hij vraagt naar jou en ik heb hem uitgelegd wat God je nu in Duitsland te doen gegeven heeft. Ik geloof dat het hem zeer verblijden zal.

De hartelijke groeten van je broer,



Johan.





Horten, 14 december 1907


. (53) Geliefde broer Aksel,

Je fijne brief met de boeken en het blad heb ik ontvangen. Het is erg hoe bang D. geworden is. Sch. is in staat gebleken hem volkomen uit het veld te slaan met zijn argumenten.

Ik schreef aan K. dat God zulke mensen, die met ieder zucht je wind als weerhanen meedraaien, nooit heeft kunnen gebruiken in zijn dienst. En op wat Sch. over handoplegging beweert, dat “de Geest van Los Angeles”, zoals hij het zo afschuwelijk noemt, zich voortplantte door middel van handoplegging door Amerika, Noorwegen en Duitsland, heb ik gezegd, dat ik in 1900 de doop met de Geest ontving, maar de gave om in tongen te spreken, om uit te leggen en te profeteren in 1907; dat ik nu, nadat ik de Geest ontvangen heb, dezelfde Geest heb als in 1900, verder dat velen de Geest en de gaven ontvangen hebben zonder handoplegging, en dat degenen die de Geest ontvangen hebben nu een godvruchtig leven leiden en de zonde in al zijn uitingen schuwen, en dat je geen gevaar loopt met die Geest die ons ertoe leidt om te wijken van het kwade. Tevens zei ik legen hem dat de Geest die op het Pinksterfeest in Jeruzalem uitgegoten werd volgens de uitspraak van Sch. en D., dan “de Geest van Jeruzalem” en de Geest waardoor Luther gedreven werd “Wittenbergsgeest” enz. genoemd moest worden. Wat 1 Kor. 14:2 betreft, zei ik dat het duidelijk is dat wie in tongen spreekt, voor God spreekt; want niemand weet toch wat al die vreemde woorden beduiden. Als de uitleg komt dan is deze toch tot opbouw en betreft het mensen. En dat was juist hetgeen zo vreselijk slecht zou zijn. Ik antwoordde hierop dat men sprak “in de Geest van Christus” en “de Geest van Christus” is van die aard, dat deze altijd het wel en wee van de mensen voor ogen heeft.

Overigens zijn al deze “hersenschimmen” en al deze “vernuftige fabeltjes” waar zij mee bezig zijn, alleen maar natuurlijk en menselijk. Ik schreef aan Kr. dat het alleen maar mogelijk was het vanuit grote wanorde en duisternis te wagen om zulke uitdrukkingen te gebruiken als D. gebruikt heeft. - Sch. heeft hem de voet op de nek gezet.

Wat betreft het schrijven in de kranten over de fouten die in verschillende plaatsen gemaakt zijn: ik geloof dat dit zeer gevaarlijk is, want zo krijgen de tegenstanders een kans om aan te vallen en zouden de zwakken zich terug kunnen trekken.

God legt de strijd niet op allen, het zijn alleen de herders die de vijand buiten moeten houden. De schapen moeten verder kunnen grazen - zonder weet van deze strijd te hebben. Men moet de wolf ook niet de schaapskudde laten binnenkomen en daar de strijd met hem aanbinden, want daardoor worden de schapen verstrooid. Men moet de strijd in stilte en alleen uitvechten en als de vijand, de wolf, gedood is, dan kan men hem de kudde binnendragen en hem aan de schapen tonen, want daardoor wordt het vertrouwen in hun herder versterkt. God is het die in de gemeente “herders”, enz. aangesteld heeft. Men moet altijd zijn sterkste zijde naar de vijand keren, want hij wordt bang - en ook moet men zijn sterkste zijde laten zien aan degenen die men onder zijn hoede heeft, want daardoor worden zij gesterkt. Men kan zijn zwakke zijde naar God keren, die ons allen behoedt. Ik heb er erg naar verlangd om deze brief aan jou te schrijven.

Wij hebben geestesstrijd, maar als wij in de Geest overwonnen hebben, zijn er maar een paar pennenstreken voor nodig om een heel vijandelijk leger op de vlucht te jagen. Hij geeft ons macht om op schorpioenen en op slangen te treden en om alle machten der hel te overwinnen. Men moet duidelijk onderscheid maken tussen “leringen van mensen” en de kennis van God. Deze Duitsers hadden een geweldige schorpioen in het veld gebracht. D. had immers overlegd met meerdere oudere broeders en wilde bovendien overleggen met enige “vaders in Christus”. Als hij alleen maar niet zulk soort vaders aantreft die tijdens de predikantenconferentie in de rij zaten in het National Theater in Oslo. Zou dat soort vaders het ook niet slecht gedaan hebben als toeschouwers in de arena te Rome, toen de christenen doodgemarteld werden? Het is verschrikkelijk als Simson zijn haren kwijtraakt, dan kan men hem de ogen uitsteken zodat hij niets meer ziet. God geeft hen over aan een verwerpelijk denken.

Wie waken moet over Gods kudde, moet iemand zijn die niet door de eerste de beste duivelse aanslag omvergeblazen wordt. Wat de dingen betreft die voorgekomen zijn binnen de gemeente, deze kunnen ook voor een groot deel geschreven worden op rekening van: “Derhalve ben ik zelf met mijn verstand dienstbaar aan de wet Gods, maar met mijn vlees aan de wet der zonde.” “Zalig de mens wien de Here de ongerechtigheid niet toerekent, en in wiens geest geen bedrog is.” Er was wel zonde aanwezig, maar de Here wilde dit niet toerekenen, omdat er geen bedrog was in hun geest. Dat moeten wij ook voor ogen hebben. Wat de broeder betreft over wie je sprak: er is geen probleem met hem, als hij alleen maar het verkeerde wil loslaten.

Door strijd heen leren wij elkaar kennen. Strijd is alleen maar leuk, want er volgt altijd overwinning op. “Maar God zij gedankt, die ons te allen tijde in Christus doet zegevieren.” Dus of ze nu “het naadje van de kous willen weten” (F.S. in “De Zendeling”) of ons “grundig ausfegen” willen (de wind van voren geven) (D.), toch staan wij even pal in de kracht Gods en zullen zij “ondank daartoe hebben”.

Groet allen thuis. Groet de vrienden. Wees zelf allerhartelijkst gegroet van je altijd in Christus Jezus in strijd en overwinning mededeelachtige broer,



Johan.





Horten, 19 december 1907


. (54) Geliefde broer Aksel,

Ik ontving vandaag je fijne brief van de 17e. Acht hele dichtbeschreven vellen, doorspekt met vragen. Het verblijdt mij te zien dat de strijd voorbij is en de overwinning bereikt is tot nu toe. Maar zoals God ons de zege tot vandaag gegeven heeft, zo zullen wij altijd in Christus Jezus zegevieren. Ik voelde in mijn binnenste een niet geringe strijd, toen ik de gegevens las die jij mij gaf. Maar God zij geloofd, Hij gaf overwinning. De zege echter bestaat niet hierin dat wij alle woorden van onze tegenstanders weerleggen, maar hun kracht. De basis die zowel Sch. als R. leggen voor hun gedachtebouwsels, zijn erg wormstekig. Zij brengen beiden bijeen tot hun eigen niveau en waarschuwen krachtig tegen het geestelijke. Als men zo'n boek leest kan men al gauw zien of de schrijver tot Christus bijeenbrengt of dat hij verstrooit.

Wat profeten betreft: men is toch geen profeet omdat men gaven heeft om profetische woorden uit te spreken. De 12 in Hand. 19:6 en 7 zouden dan profeet moeten zijn. In Hand. 13:1 vinden we enige profeten en leraars, waaronder Saulus en Barnabas. Zij waren echte profeten. Een profeet is iemand die in Gods vertrouwelijke raad staat. Het is iemand die op eigen benen staat en niet door een andere herder buiten Jezus gehoed wordt, maar een die zelf herder is. Een profeet is een middelaar tussen God en het volk en is Gods spreekbuis. Abraham was een profeet voor Lot. Een profeet moet altijd iemand hebben om profeet voor te zijn. Paulus was een profeet en een apostel. “Indien ik voor anderen geen apostel ben, voor u toch zeker wel,” zegt hij tegen de Korintiכrs. Hij was zich van zijn taak bewust, en dat behoren wij ook te zijn voor zover wij de een of andere taak in de Geest hebben. Je zou gemakkelijk altijd tandartsleerling gebleven kunnen zijn zonder zelfstandig of bewust te worden, als je dat niet had beכindigd en voor jezelf begonnen was. Maar toen je voor jezelf begon voelde je je persoonlijke verantwoordelijkheid, en deze verantwoordelijkheid maakte je bekwamer dan toen je leerling was. Zo moeten wij ook onze dienst in Christus bewust zijn, wij moeten denken over onszelf zoals het behoort. Niet hoger, want dat maakt opgeblazen, maar evenmin lager, want dat maakt moedeloos en een ander, die minder geschikt is om aan het roer te staan, zal spoedig onze plaats innemen tot schade voor Gods Koninkrijk. Men moet zijn wijsheid niet door valse bescheidenheid verbergen, maar zich ook niet al te wijs gedragen, want dan verderft men zichzelf.

Mozes en Johannes de Doper waren profeten. Zij waren steunpilaren, waarop het volk steunen kon; maar men kan zich nog niet toevertrouwen aan hen die pas begonnen zijn, zoals die twaalf. Ondanks dat geloof ik toch dat men profeet is van de geboorte af aan, zoals Samuel en zoals Saulus van Tarsus, al hebben ze ook een bepaalde tijd in de wereld geleefd. Een profeet kan gevolgtrekkingen maken en vooruit, in de Geest, zeggen hoe het zal gaan als het volk zo en zo handelt. Hij staat in Gods vertrouwelijke raad en kent Gods ijver en manier van besturen, zoals de ministers de koning leren kennen en zonder moeite zeggen kunnen wat hem behaagt en wat hem mishaagt. Johannes kon zeggen: “Zie, het lam Gods, dat de zonde der wereld wegneemt.” Dat kon hij zeggen door de kennis van God, want alle dingen en alle geestelijke tekenen concentreerden zich in de persoon van Christus. “Hij die mij gezonden had om te dopen met water, die had tot mij gezegd ...” enz. Hier zie je dat hij in Gods raad zat, want hij was iemand die rechtstreeks van God gezonden was. God sprak rechtstreeks tot hem zoals tot Samuel. Eli was ook een profeet, die de opvoeder had moeten zijn van Samuel, maar hij was zo afgestompt dat God zich tot Samuel wenden moest over Eli. We zien dat de knaap Samuel profeet werd voor de oude Eli, die zelf profeet was. Maar Eli was een profeet die niet op het niveau van zijn roeping stond. Er is verschil in grootte tussen profeten. Niemand was een grotere profeet, uit vrouwen geboren, dan Johannes.

In het nieuwe verbond zijn er ook profeten, zoals we nu gezien hebben. Indien een profeet iets doet wat verkeerd is. stelt God direct een profeet boven hem aan (David en Nathan - Samuel en Eli, enz.). Een profeet is een autoriteit zolang hij trouw blijft aan zijn roeping. Christus was een profeet. Een profeet behoort alleen maar door een profeet opgeleid te worden (Jezus en de discipelen - Elia en Elisa). Een profeet moet trouw zijn in heel Gods raad. God heeft in de gemeente aangesteld: apostelen, profeten, herders, evangelisten en leraars. Een profeet kan zowel herder, leraar als evangelist zijn. Dat hij profeet is maakt hem juist geschikt voor deze diensten.

Indien God ons enigen gegeven heeft in de gemeente om te beschermen, dan moeten wij zulke mensen met zorg hoeden. Vaak gaat het hier net zoals bij de walvisvangst, dat men een lijn van 2 א 300 meter nodig heeft als ze zich wild gedragen, maar als men “beet” heeft kan men, als ze zich goed afgetobd hebben, de gevierde lijn weer inhalen. De hoofdzaak is dat men de greep niet verliest. Dat is een groot geduldwerk, maar een zalig werk.

Het is hier nu heel goed en er is een eenheid en orde als nooit tevoren. Er is vrees gekomen om te roddelen, en het is een ware vreugde om te zien hoe allen zich verheugen. Alleen met het zwaard in de hand en alle kanonnen klaar om te schieten is het ons vergund om het zo te hebben. Ze bespieden ons van alle kanten, maar God heeft ons de macht gegeven.

Indien de geestelijken geen leiding willen geven, nemen de vleselijken de leiding onmiddellijk over en deze sparen niet, dat heb ik gezien. Zij rusten niet voordat zij alle leven gedood hebben. Er zijn van een heerlijke schare nog geen twee bij elkaar gebleven. Dat is waard om ter harte te nemen. Hun leider stond hun allerlei verkeerds toe en lachte om alles, maar toen kwam het resultaat.

Het moeilijkste van alles is om het in de kudde rein te houden. Men kan niet meteen op al het verkeerde afstuiven, want dan overwint men niet, maar men moet de lijn enige honderden meters laten vieren, zodat je het houvast niet verliest. Een dienaar des Geestes zijn is manoeuvreren met geweldige lankmoedigheid, en onvervaard ingrijpen wanneer dat nodig is.

“De prikkel des doods is de zonde ...” 1 Kor. 15:56. Het is wel duidelijk dat voor ons de prikkel des doods weggenomen is, want wij zijn van de zonde, van de prikkel, verlost. De prikkel (de zonde) is weg. Daarom staat er: de ontslapenen in Christus. Christus had kennis van de prikkel des doods toen Hij voor ons tot zonde gemaakt werd. Hij werd onder de overtreders gerekend.

Profetisch spreken is spreken tot opbouw van de gemeente, 1 Kor. 14:4. Het getuigenis van Jezus is de geest van de profetie (van het profetenwoord). Wat wil dat zeggen? Jezus getuigt van het tenietdoen van het lichaam der zonde en Jezus getuigt over de opbouw van zijn eigen lichaam, want Hij nam door het ene offer de zonde weg. Alle profetische woorden of toespraken moeten in deze richting gaan, want in deze Geest moet men tot opbouw van de gemeente (dat is zijn lichaam) profeteren. Indien de profetie niet in de richting van het tenietdoen van het lichaam der zonde of van de opbouw van het leven in de Geest gaat, kan men met een gerust geweten de mond stoppen van degene die profeteert, want het getuigenis van Jezus is de geest van de profetie. In deze Geest kan men zichzelf niet zoeken en evenmin profeteren naar eigen inzicht, maar slechts anderen dienen, want dat is de Geest van Jezus.

Wat de vraag over 1 Cor. 14:7 e.v. betreft: Paulus zegt dit om het voor hen duidelijk te maken hoe verkeerd het is om op de samenkomst in tongen te spreken als er geen uitlegger is. Het is zo ongeveer, meent hij, alsof een zigeuner in onze bijeenkomst komen zou en zou gaan preken. Hij zou in de lucht preken want niemand zou het verstaan.

Paulus sprak meer in tongen dan zij allen. Hiermee bedoelt hij niet dat hij voortdurend maar in tongen sprak. Hij had er inzicht in zijn tongentaal daar te gebruiken waar het doel trof. Als iemand te pas en te onpas in tongen spreekt, dan is de gave alleen daar waar het een uitwerking had, werkzaam geweest (teken voor ongelovigen). Paulus had wel wat anders te doen dan de hele dag in tongen te spreken. Maar hij vermocht met wat hij in tongen sprak meer uit te werken dan al de anderen.

Men moet de genadegaven trachten te ontwikkelen, ze hoogachten in plaats van deze heerlijke dingen die God ons gegeven heeft te verwerpen.

Wat wij bovenal nodig hebben is rust om onze harten over te geven om te begrijpen wat God voor ons openbaren wil. Men moet meer naar binnen gekeerd zijn, want als men voortdurend z'n blik naar buiten gericht heeft wordt men werelds, maar als men z'n blik naar binnen gericht heeft wordt men geestelijk.

Hoe moet dat wat in vers 15 staat begrepen worden: “Ik zal bidden met mijn geest, maar ook bidden met mijn verstand”? Dit is het tegenovergestelde van vers 14, waar staat: “Want indien ik bid in een tong, bidt mijn geest wel, maar mijn verstand blijft onvruchtbaar.” Als hij bidt met zijn geest en zijn verstand, dan bedoelt hij dat hij op normale manier bidt in tegenstelling tot het bidden in tongen.

“Heb je wel eens zichtbare bewijzen gezien van vers 25?” vraag je. Ja, dat was dat ter aarde werpen waar R. zo op tegen was. Al werpt men zich dan niet altijd letterlijk ter aarde, men buigt toch in diepe erkentenis, en dat heb ik meermaals gezien en het hen ook zelf horen zeggen.

Vers 19. Hier bedoelt Paulus precies wat hij zegt. Hij wil liever vijf begrijpbare woorden zeggen dan duizenden in een long. Want Paulus dacht nooit aan zijn eigen opbouw, hij dacht alleen maar aan die van anderen. Hij was als een vader. De blijdschap van de vaders is alleen maar dat het de kinderen goed gaat, zelfs als zij zelf daardoor lijden moeten. Christus diende niet zichzelf, maar anderen. De opbouw van de vaders is dat de kinderen opgebouwd worden. Het is best aan te nemen dat de tienduizenden woorden voor Paulus zelf misschien wel heel opbouwend hadden kunnen zijn, omdat degene die in tongen spreekt zichzelf opbouwt. Maar hij zag van deze opbouw af als hij maar vijf woorden tot opbouw voor de gemeente had. Laat ons dezelfde gezindheid hebben.

Ik ben het met je eens dat vooral vleselijkheid zich wil binnendringen in Gods gemeente. “Indien men een andere geest aanneemt,” heet dat. Men moet dan dus die andere geest gewillig aannemen. Hij kan niet zonder ons medeweten binnenkomen. Wij zouden dan de Geest die wij hebben moeten verloochenen, en “een andere geest” aannemen. Dan zouden wij “ontworteld” of “tweemaal gestorven” zijn. Dat gebeurt echter niet vaak. Men kan zonder het te weten sterk onder beןnvloeding zijn van “een andere geest” terwijl het hart oprecht is voor God. Hier heb ik ervaring mee. Maar God ziet het hart aan en weet ons te verlossen, zodat wij niet met wortel en al uitgerukt worden. Meestal wil men zich onttrekken aan het lijden en aan de gehoorzaamheid - en dat is vleselijkheid en dat kan de vrede verstoren en een sterke belemmering zijn voor de geestelijke groei.

Tot zover heb ik nu dan de voorraad van mijn hart uitgegoten. Alle vragen heb ik nog niet beantwoord, maar je moet het hiermee voorlopig maar doen.

Of wij een klein blad zouden kunnen uitgeven, waaraan we in onze vrije tijd werken? Ik geloof dat dat goed zou zijn. We zouden dwaasheden en ongeestelijke verschijnselen kunnen weerleggen. Dit blad zou als een “herdersstaf” moeten fungeren. We moeten dan nemen van wat God ons geeft en niet alleen maar knipsels gebruiken uit andere tijdschriften.

Groeten thuis. Hartelijke groeten met Titus 2:1.

Je broer in Christus,



Johan





Horten, 28 december 1907


. (55) Geliefde broer Aksel.

Bedankt voor je fijne brief van de 22e, die ik tweede Kerstdag ontving.

Ik wil nu schrijven over dingen die geweldig belangrijk zijn, maar die alleen maar behoren te worden doorgegeven aan hen die geestelijk zijn, want men heeft de plicht om op de juiste wijze de velerlei genade Gods te beheren.

Men moet de dienst in de gemeente Gods begrijpen. Openb. 1:16 en 20. Lees vanaf vers 12 tot het einde. De engel der gemeente is de persoon die God de macht in de gemeente gegeven heeft. Hij heeft de hele verantwoordelijkheid, maar met verantwoordelijkheid volgt macht. De engel der gemeente krijgt alle berisping en alle roem. Zal er iets rechtgezet of in de juiste orde gebracht worden in de gemeente, dan moet dat via de engel der gemeente gebeuren. Het heeft geen zin om met iemand anders te spreken, want niemand anders heeft de macht om iets te verbeteren. Vanuit Gods kant bezien heet hij “de engel der gemeente”, maar van de kant van de gemeente wordt hij “opziener” genoemd, zie 1 Tim. 3. Dus is “opziener” en “engel der gemeente” een en hetzelfde. De vereisten voor een opziener in een gemeente zijn:

1. Onberispelijk zijn.

2. De man van ייn vrouw zijn (zodat de vrouwen geen invloed op hem hebben tot schade van de gemeente).

3. Nuchter (wakker over het gehele gebied).

4. Bezadigd.

5. Waardig.

6. Gastvrij (zijn huis moet het centrum zijn).

7. Bekwaam om anderen te onderrichten, enz.

Niet een pas bekeerde. Hij moet een goed getuigenis hebben van de buitenstaanders. Er kan maar ייn opziener zijn in een gemeente, maar meerdere dienaren der gemeente (diakenen). De dienaren der gemeente moeten ook voldoen aan voorwaarden die veel lijken op die van een opziener. De apostelen waren mensen die rondreisden, de gemeenten stichtten en daarop toezicht hielden (apostel betekent uitgezondene). De opziener is in de plaats woonachtig. Titus 1:5 e.v. Titus bleef achter op Kreta om opzieners (oudsten) aan te stellen in iedere stad.

Men behoort voor deze dingen niet blind te zijn, en daar waar een gemeente ontstaat worden deze dienaars vanzelf zichtbaar. En konden ze in de dagen van de apostelen in deze diensten worden aangesteld, dan kan dat ook in onze dagen. God heeft mij hier in Horten een opzienersdienst gegeven en mij alle touwtjes in handen gegeven. God heeft mij macht gegeven om onenigheden af te handelen en recht te verschaffen aan wie gelijk heeft. Hij heeft mij macht gegeven om alle moeilijkheden op te lossen, enz. Niemand dan God Zelf heeft mij in deze dienst aangesteld. Daar ik inzie en het voor mij volkomen duidelijk is dat God jou dezelfde dienst in K. gegeven heeft, wil ik je verzoeken en vermanen dat jij zorg draagt voor deze moeilijke, maar toch zo gezegende dienst, met alle begrip. De ster is in zijn rechterhand, en hiermee bestuurt Hij. De opziener moet hen die uit een andere plaats komen zeer goed op de proef stellen, want zij zijn niet allen apostelen. Ja, ik heb tot nog toe geen ware apostel ontmoet, die in deze dingen heeft kunnen onderwijzen en de kudde van het begin tot het einde heeft kunnen voeden, want degenen die komen hebben zelf onderricht nodig. Het waren zelfs valse apostelen en bedrieglijke arbeiders, die rondreisden.

Deze kennis moet niet aan anderen dan aan degene die ze nodig hebben doorgegeven worden, zodat die volledige zekerheid over hun gedrag in alle zaken kunnen hebben. De vleselijke kan deze dingen beschouwen als eigen roem, maar de geestelijke zal het verstaan.

In een plaats waar een goede opziener is, zal ook goede orde zijn. Maar gaat de opziener mank, dan gaat het geheel mank.

De opziener moet geen pasbekeerde zijn. Dit punt zal misschien een van de moeilijkste punten zijn voor jou - al ben je ook weer niet zo heel pasbekeerd. Het betekent alleen dit dat je erg waakzaam moet zijn wat jezelf betreft. De dienst die God je gegeven heeft is hoog, met veel verantwoordelijkheid, zodat je bidden moet om ootmoed - grote ootmoed en genade - opdat je de oude mannen als vaders en de oude vrouwen als moeders behandelt, dat autoriteit ze niet wegstoot, want daardoor glijden de touwtjes je uit handen, en dan is men geen juiste opziener.

In mei vaar ik uit met een pantserschip. Wat de gemeenten nu allemaal vooreerst nodig hebben, zijn opzieners (oudsten) en dienaren. Maar het meest van al zijn er apostelen nodig, die de juiste mensen voor deze grote dienst kunnen ontdekken en aanstellen.

Ja, nu heb ik je over dingen geschreven die waarschijnlijk sinds de dagen van de apostelen niet veel in praktijk gebracht zijn.

Schrijf, zoals gezegd, spoedig terug, want ik wil weten hoe het je met betrekking tot deze dingen gaat.

Hartelijke bedankt voor het oude jaar, en voor het nieuwe jaar Gods vrede en zegen toegewenst aan jou door ons allen hier.



Je broer Johan.





Horten, 10 januari 1908


. (56) Beste broer Aksel,

Welbedankt voor je fijne brief. Het was eveneens fijn om je artikel te zien. Het is altijd goed om medestrijder te zijn voor de waarheid. Ik had mijn laatste artikel al verzonden toen ik het jouwe te zien kreeg. Ik moest mij sterk inhouden om zo netjes te antwoorden, want ik was bang dat het niet aangenomen zou worden als ik mijn hart echt had uitgestort over de “humbug”. Als men scherp ziet, kan men zeker spreken. Maar als men als in een waas ziet, dan spreekt men wazig. Wie faalt in het zien, wankelt in het oordeel, maar helder zicht geeft een helder oordeel. Er is iets voor nodig om in dat heldere licht de proef te doorstaan.

Wat je brief betreft moet ik zeggen dat je zeer verstandig en bescheiden geantwoord hebt op hetgeen waarover ik schreef. Je bent je wat jezelf betreft van niets bewust, zoals je het uitdrukt. Maar ook Paulus was zich van niets bewust, maar daardoor was hij niet gerechtvaardigd. Ook was hij niet bekwaam om iets te denken als uit zichzelf, maar zijn bekwaamheid was uit God, 2 Kor. 3:5. Het is de bekwaamheid uit God waarover wij van nu af aan altijd zullen spreken. Paulus noemde zichzelf een apostel des Heren, want dat was waarheid. Het gaat erom de dienst waar te nemen die God ons heeft gegeven om waar te nemen, want niemand anders zal die kunnen waarnemen. Wat ik schreef, schreef ik niet op goed geluk, maar in Geest en waarheid, en niemand zal ook in staat zijn om deze waarheid teniet te doen. Daarom doe je er wel aan om de dienst waar te nemen waarin God je gesteld heeft, waarvan ik overtuigd ben dat je dit tot nu toe ook gedaan hebt met alle ijver en lust. Ik heb er wel eens over gedacht om de dienst waar God mij in gesteld heeft aan iemand anders over te laten, want ik zou zo graag erbij zitten en op het geheel toezien en gaarne doorgaan voor onbekwaam, als die anderen maar alles met bekwaamheid zouden kunnen besturen en bekwaam zouden zijn. Maar dat gaat niet zo lang.

“En gij hebt zelf voor mijn heilige dingen geen zorg gedragen, maar gij hebt hen aangesteld om voor u mijn dienst in mijn heiligdom waar te nemen.” Dus er is geen aflossing. Men kan ook niet wachten op enige erkenning voor onze dienst in Christus, want de Korintiכrs eisten er een bewijs voor dat Christus in Paulus sprak. De oude profeten werden voor vals gehouden en de valse voor echt. In de dienst van de Geest te zijn om de gehoorzaamheid des geloofs te bewerken Rom. 1:5, is geen taak die aanleiding is tot veel lovende woorden. Ondanks dat moet iedereen die een dienst in Christus ontvangen heeft, zich zijn dienst bewust zijn en zo wijs mogelijk optreden. Er zijn vele moeilijkheden in een gemeente, en men moet stevige schouders hebben om ze te kunnen dragen.

Hier in Horten is een broeder die een tijd onder de verbreking van de Geest geweest is en absoluut anderen in deze zelfde toestand mee wilde hebben. Toen niemand naar hem luisteren wilde, trachtte hij zich met geweld naar voren te dringen, omdat hij meende dat wij onwillig enz. waren. Dat ging zover dat meerderen in de war kwamen. Vandaag had ik een moeizaam gesprek met hem van twee uur, waarbij hij tenslotte zijn fout erkende, na verwijzing naar deze Schriftplaatsen:

“Want een ieder zal met vuur gezouten worden. Het zout is goed; indien het zout zijn kracht verliest, waarmede zult gij het smaak geven? Hebt zout in uzelf en houdt vrede onder elkander.” Marc. 9:49-50.

Hij bad om een volkomen offer te worden, en er wordt van het offer gezegd dat het met zout gezouten moet worden, maar dat men het zout in zichzelf moet hebben en vrede houden met elkaar. Dit had hij niet gedaan; hij behield het zout niet binnen in zichzelf, en het gevolg ervan was dat er overal onrust ontstond. Al de jongeren werden zeer bang. Hij erkende dat hij hier fouten gemaakt had, en we zullen hopen dat het weer in orde komt.

Het gaat er voor ons om te waken en de duivel geen voet te geven in de gemeente.

Het was een grote troost voor mij je laatste artikel “Geld voor Gods zaak” te zien. Niet omdat ik bijval kreeg, want ik ben wel gewend aan tegenspraak van alle zijden, maar omdat Gods zaak ook hierdoor een duw vooruit kreeg. Indien men zonder er iets van af te doen, zonder aanzien des persoons en zonder rekening te houden met het vlees in welk opzicht dan ook, met de waarheid erop losgaat, zal men dra onoverwinnelijk zijn. Het verheugt mij de vrucht in deze richting tussen de regels door te lezen in je artikel. Ik wil mijzelf niet bovenmate roemen, maar ik geloof toch te kunnen beweren dat, nadat ik Gods Geest ontving, ik mij altijd beijverd heb om welbehaaglijk te zijn voor God, en ik heb al die tijd een afkeer ervan gehad om de mensen te behagen. Dat heeft mij zulke rijke beloningen gebracht, dat mijn hart opspringt van vreugde over het feit dat geen van deze vleselijke mensen zich verheugen kan mij te hebben overmocht. Maar altijd zijn deze woorden in vervulling gegaan: “Elk wapen dat tegen u gesmeed wordt, en elke tong die zich voor het gericht tegen u keert, zult gij in het ongelijk stellen. Dit is het deel van de knechten des Heren en hun recht van Mijnentwege, luidt het woord des Heren.” Jes. 54:17. Kan dat het hart niet verheugen? Jazeker. Indien wij hen niet verslaan, steken zij ons de ogen uit en spuwen ons in het gezicht. Dat kunnen ze doen - zo God het toelaat - met onze lichamen, maar nooit mogen ze onze geest overwinnen. Daarom, sla neer zonder aanzien des persoons, want daardoor wordt de Vader geכerd, dat wij veel vrucht dragen. Als zulke dingen “zeer licht verkeerd begrepen” kunnen worden, zoals N.N. zei, dan verheug ik mij erover dat je mij in dit geval begrepen hebt.

Gegroet met Psalm 149. Je in de liefde en kracht van Christus in rust verblijvende broer.



Johan.





Horten, 26 april 1908. (59)


Geliefde broer Aksel,

Dat Gods genade en dierbare vrede je overvloedig ten deel zal vallen door de kennis van onze Here Jezus Christus.

Het zou afval van God zijn om te trachten de mensen te behagen.

Daarom begreep ik goed dat er een kloof was tussen br. P. en mij, en dat begreep hij ook wel. Deze kloof opvullen zou afval zijn.

Mijn opgave is om voor God te staan en zijn werk te doen. Het is helemaal niet gezegd dat allen die men ontmoet en die van verre komen om te horen, het getuigenis kunnen of willen aannemen dat God ons heeft gegeven om van te getuigen.

De dood is voorwaarde om binnen te gaan in het heiligdom. Men verwacht daarbinnen te komen buiten de dood om, en daarin wordt men keer op keer teleurgesteld.

Laat ze maar proberen totdat ze erachter komen. Wil men gelijk worden aan Jezus, zal men zijn kruis moeten opnemen en Hem navolgen. Weliswaar kunnen de harten brandende zijn als de Schriften geopend worden, maar men keert spoedig terug tot zijn gewoonlijke gevoelens.

God besture onze wegen naar zijn raad. Hij begrijpt het beste wat wij nodig hebben. Er zijn vele dingen die ons ontnomen moeten worden. Wij zullen wel niet zo ver klaar zijn als we denken, maar God ontneemt ons iedere keer een beetje. Het gaat erom dat wij de Geest gehoorzamen op ieder punt van ons leven, pas dan hebben wij kracht. Gods Koninkrijk bestaat niet in woorden, leer over vrijmaking en over Geestesdoop, maar in kracht. Het is de kracht die werkt. Het heeft geen zin zich te beroemen op al zijn zegeningen, indien men niet doorgaat om een ingewijde des Heren te zijn. Men moet zich ook rein houden van de dode wereld, zelfs al gaat het om onze eigen familie naar het vlees. Wij zijn nu geworden van Christus' geslacht en van het nageslacht van Abraham, doordat wij met ייn Geest zijn gedoopt om ייn lichaam te zijn. Maar dat lichaam is Abrahams zaad. Wij zijn vlees van zijn vlees. Onze lichamen zijn ledematen van Christus. Allen die niet gedoopt zijn met deze Geest, behoren niet tot het lichaam en zijn ook geen kinderen van Abraham, ook al zijn ze Jood van geboorte.

Hartelijke groeten aan jullie allen met Lev. 20:26.



Je broer Johan.





Horten, 10 mei 1908


. (60) Geliefde broer Aksel,

Gods genade en vrede in Christus Jezus onze Here. De macht van zijn heerschappij en zijn rijkdom aan goedheid maakt ons tot wat wij behoren te worden.

Hartelijk dank voor je fijne brief die ik vandaag ontving. Het verheugt mij zeer dat je gemeenschap met Christus in zijn lijden wilt hebben; want de meesten willen alleen maar de vreugde met Christus delen, maar zij zijn vijanden van zijn kruis. Indien wij met Hem lijden, zullen wij ook met Hem verheerlijkt worden. Als het lijden de hoop der heerlijkheid kan doen toenemen, waarom dan niet - zoals Christus - geduldig te lijden ter wille van de blijdschap die ons wacht? Lees in het laatste nummer van “De Zendeling” het vertaalde stuk van F.B. Meyer, dan zul je zien dat hij over de dingen schrijft waarover wij zo vaak samen hebben gesproken.

Van br. P. heb ik sinds zijn terugkeer naar Denemarken twee brieven gehad. Ik heb hem twee brieven geschreven en hem voorgehouden dat hij alles moet offeren in de dood van Christus: familie, vrienden, het blad en alles. Hij had het namelijk vaak over zijn goede vrienden (grote mensen naar het vlees). In Moss sprak hij ook daarover met W. Ik stond er vlakbij en zei ogenblikkelijk dat zich bewust zijn van aanzien des persoons betekent zich van zonde bewust zijn, en dat alleen geldt of men een nieuwe schepping is, en dat al het andere uitgewist is in de dood van Christus. Br. W. sloeg zijn ogen neer; hij vond zeker dat het hard was. Maar br. P. nam het goed aan en ik hoorde zoiets niet meer van hem. Nu heb ik hem hierover ronduit geschreven, en het was met grote blijdschap dat ik kort geleden zijn brief ontving, waarin hij erkent dat hetgeen ik over hem schreef, waar was. Hij wilde de brieven een paar maal doorlezen en proberen in orde te brengen wat er in orde te brengen was. Hierna heeft God mij ingang gegeven bij br. P. Hij heeft een groot vertrouwen in mij. Toen hij hier was wilde hij zoveel mogelijk in mijn nabijheid zijn, en wilde Horten niet verlaten zonder dat ik met hem meeging. Maar nu is het zo dat hij nogal wat mensen in zijn omgeving heeft die hem verhinderen om geheel buiten de legerplaats te gaan. Nu gaat het erom hem te verlossen als een brandhout uit het vuur, want hij is een Cornelius, die veel bidt en aalmoezen geeft. De volgende keer als ik hem schrijf denk ik hem te wijzen op al die “haaien” die om hem heen zwemmen en hem proberen te binden en te hinderen, want hij heeft hiervan zelf nauwelijks weet.

Nu kan ik goed begrijpen dat het Gods wil was dat hij naar hier kwam, want ik heb veel strijd voor hem in mijn geest gehad, en zoiets voel ik niet zonder dat het ergens toe dient. God heeft mij nu greep op hem gegeven zodat hij zelfs tegenspraak kan verdragen. Zijn hele omgeving probeert mij te verhinderen in het najaar naar Denemarken te gaan, en ondanks het feit dat dit zijn eigen zaken zijn, zeggen ze dat er overal genoeg medewerkers te krijgen zijn. Ik moet namelijk werk hebben om drie maanden verlof te krijgen. Maar laten ze de hele zaak maar voor zichzelf houden, want ik heb van niemand van hen iets nodig, en ik ben niet van plan mij met andermans zaken te bemoeien. Maar als het Gods wil is om mij naar Kopenhagen te krijgen, dan kom ik daar ook, zelfs al waren er zoveel duivels als pannen op de daken, zoals Luther zei.

Bid voor hr. P. dat hij gered mag worden als een brandhout uit het vuur, als een kameel door het oog van een naald, want de poort die voor de arme ten leven leidt is eng, en voorde rijke wordt die het oog van een naald. Maar God is machtig.

Ik hoor dat er bij N.N. tegenstand is, en dat kan ik mij best indenken. De beer zoekt zijn oude winterleger weer op. De gebogen stok probeert zich weer op te richten. Een kleine afwijking van de weg af wordt langzamerhand al groter. Voor ons gaat het erom vast te staan in wat wij van het begin hoorden en niet op enig compromis in te gaan, geen tittel af te wijken, maar voor Gods aangezicht te staan (Jer. 35:19). Ik heb geprobeerd iets toe te geven om niet zo hard te zijn, maar dat maakte dat ik de kracht verloor, en ik ben alleen maar tot spot geweest voor degene aan wie ik toegaf. Dat was echter nog voordat ik meer bevestigd werd. Daarom ben ik nu heel erg precies wat het toegeven betreft; want ik weet dat het afval wezen zou van de Here, voor wiens aangezicht ik mijn dienst heb ontvangen. Daarom dorst ik helemaal niet anders dan ronduit te spreken tegen br. R, want zich onttrekken is afval. Wij hebben te verkondigen wat God wil en niet wat wij zelf willen.

Men kan listig zijn als een slang en argeloos als een duif, maar men mag nooit in zijn hart de waarheid ontrouw worden. Op de dag dat men dit doet is het gedaan met de kracht. Het is nu zeker een zware proef voor je, maar je moet nooit aan hen toegeven; zij moeten zich tot jou keren. Men kan liefde betonen, maar men moet trouw blijven aan de waarheid. Degene die van God de verantwoordelijkheid gekregen heeft, die heeft ook de kracht ontvangen om die te dragen. Daar valt niets aan te doen. Doe je dienst als voor de Here en niet voor de mensen, en zelfs geen legioen van helse legermachten zal je van je dienst in Christus Jezus kunnen afrukken. Blijf dus als een ambassadeur van de Here staan, als iemand die staat in zijn geheime raad en als iemand die niet omver te blazen is. Maar als je een handbreed afwijkt van je dienst en toegeeft, dan is het gedaan met je. God zal je rijkelijk sterken en je genade geven in alle dingen.

Overdag ben ik aan boord. We zullen de 20e aanmonsteren. Hartelijke groeten in Christus Jezus met Ezech. 44:16. Groet de vrienden en doe de groeten thuis.



Je broer Johan.





Horten, 27 mei 1908


. (57) Geliefde broer Aksel,

Gods genade en vrede in de geliefde Christus Jezus. Wel bedankt voor je fijne brief, die ik gisteren tijdens mijn verlof ontving. Het is een grote blijdschap je voortgang in de kennis Gods te zien, waarvoor Paulus alles als schade en drek achtte om deze te winnen. Het was in het bijzonder een blijdschap je inzicht te vernemen over de zonde buiten het lichaam en de reiniging in het lichaam. Christus kwam met het lichaam. Buiten het lichaam van Christus is alles zonde. De Here is voor het lichaam en het lichaam voor de Here. Het lichaam werd de eerste maal zichtbaar toen de wet werd gegeven. Want alle zonde die buiten het lichaam is, werd zichtbaar doordat het licht der wet deze ontmaskerde, maar daardoor werd het lichaam zelf ook zichtbaar. Daarom staat er dat de vaderen Hem zagen als een grote, almachtige God; maar in de woestijn openbaarde Hij zich als Here (Heer is iemand die een lichaam heeft). In ons innerlijk openbaart Hij zich als Vader.

Wij zijn gedoopt met ייn Geest tot ייn lichaam. In dat lichaam vindt Christus' werk plaats, dat werk waar de engelen een blik in begeerden te slaan. Het licht buiten het lichaam (de wet) oordeelt de zonde buiten het lichaam; maar het licht binnen het lichaam oordeelt de zonde in het lichaam. Het licht buiten het lichaam maakt de mensen tot koude planeten, die hun licht ontvangen van buitenaf, (de maan, de aarde, Mars, Jupiter, de asteroןden, Venus, Mercurius enz.), maar het licht binnen het lichaam maakt ons tot vaste sterren, die zelf licht geven. De eerste soort heeft een aardse roeping, de laatste een hemelse. De eersten bevinden zich voor het kruis, de laatsten zijn met Hem gekruisigd. De eersten zijn Joden (geestelijk verslaan), voor wie Jezus koning is, de laatsten bezitten de koninklijke waardigheid met Hem. Hoe meer licht wij ons door erkenning toe-eigenen, over des te meer zullen wij hebben te regeren in de eeuwigheid. Hij die groter licht heeft, sluit het mindere in zich en verlegt de lichthorizon nog meer naar buiten. Daarom kan een zwakker licht nooit heersen over een groter. Christus heeft een volkomen licht in zijn lichaam opgenomen en zal daarom over allen regeren. De zon heeft vlekken, maar de zon der gerechtigheid (Christus) heeft geen vlekken. Wij daarentegen hebben nog genoeg zonnevlekken die verwijderd moeten worden.

Onze ingang is door het voorhangsel, dat is zijn vlees. Ons lijden met Christus, ons oordeel met Hem en ons tenietgedaan worden met Hem dient alles tot onze heiligmaking. Wie zich aan het lijden onttrekken, zijn vijanden van het kruis van Christus. Zulken willen graag delen in de blijdschap met Christus, maar niet het lijden delen met Hem. Men kan wel degelijk zijn opstandingskracht ervaren hebben en zich toch onttrekken aan de gemeenschap aan zijn lijden - dus vijand zijn van het kruis van Christus. Deze mensen spreken altijd over hun jubel, maar men voelt zich misselijk bij deze jubel, want deze is niet rein. Wij moeten vaststaan in het licht dat God ons gegeven heeft en moeten ons in Gods Koninkrijk binnendringen met macht. Als iemand zijn vlees en zijn buik wil verwennen raakt hij achterop, hij kan niet meekomen in de renbaan, want de liefde tot het vlees hindert hem. Deze liefde is - en is altijd geweest - van de duivel. Maar er zijn er die wenen en hardnekkig volhouden dat het Gods liefde is.

Ik heb voor mijzelf gezien dat het erom gaat zover mogelijk binnen te dringen in Christus, in zijn lijden en kracht, in het licht van zijn kennis; want ik heb in waarheid geleerd alles voor schade te achten ten opzichte van het hoogste, om Gods kennis te bezitten. Aan boord van de “Tordenskjold” gaf God mij overwinning door de strijd op te nemen. Hier aan boord geeft Hij mij de overwinning door te bidden voor mijn superieuren en ondergeschikten, en door te zwijgen waar ik anders sloeg. Overwinning geeft God op alle manieren. De strijd kan op vele manieren gevoerd worden, maar de overwinning en de krans worden behaald, zo niet op de ene wijze, dan wel op de andere. Hoe dieper wij binnendringen in Christus, hoe verder en dieper ons werk in Hem wordt.

Wij worden bewaard voor het werk waartoe God ons gesteld heeft. Leggen wij de springlading aan de oppervlakte, dan ontploft die ook aan de oppervlakte. Leggen wij de springlading diep, dan ontploft die ook diep. God heeft nooit iemand beschaamd, maar hoe groter werk, des te grotere en langere opleiding. Wij zijn zelf Gods werk. Wij moeten onderscheid maken tussen Gods werk in ons en ons werk in Christus. De pottenbakker moet eerst het vat maken, voordat het vat tot nut kan zijn. Hoe kostbaarder vat, hoe meer werk eraan en hoe langere tijd, maar des te grotere eer voor de pottenbakker die het maakte. De persoon wordt geכerd naar zijn werk. Daarom zal God het meest geכerd worden als wij ons zo veel mogelijk laten vormen. Ons leven zal dan verheerlijking van God zijn, net zoals het leven van Christus dat was. Indien wij God eren, zal God ons eren, want wij zullen geכerd worden al naar gelang wij gevormd zijn.

Heel ons leven moet bestaan uit een reeks overwinningen. Niemand mag ons te sterk zijn. Overwinnen moeten wij als wij geslagen worden, en overwinnen moeten wij als wij slaan, want de rechtvaardige slaat ten leven. Wij hebben een persoonlijke God en een persoonlijke verantwoordelijkheid waardoor wij Hem altijd welgevallig behoren te zijn, hetzij door ons leven, hetzij door ons sterven. Als wij leven, dan leven wij voor de Here, en sterven wij, dan sterven wij voor de Here. Of wij leven dan wel sterven, wij bevinden ons in het lichaam. Daarom staat er: de ontslapenen in Christus.

God zal je leven en je werken bepalen. Laat alleen alles over aan Hem en wees in alle dingen gehoorzaam zonder naar het “waarom” te vragen. De gezindheid van de Geest is leven en vrede; dat is het kenmerk van Gods wil.

Ik ben nu aan boord en zit in de hut deze brief te schrijven. Het is voor het eerst op een boot dat ik een kamer voor mijzelf heb, maar hoe goed is dat.

Je noemt er enigen die ons niet kunnen volgen. Door zulke mensen kun je je niet laten ophouden, ze verstoren meer dan dat ze tot nut zijn. Altijd zijn zij beledigd over duizend en ייn dingen. Men kan ze nooit in al hun wensen en eisen tevreden stellen. Zij krijgen hun tijden, spelen hun rol, maar ze komen niet vooruit. Ze zouden wel neefjes en nichtjes kunnen zijn van de valse vrijheid, want ook zij weken af doordat ze vijanden waren van het kruis van Christus. Als de vrucht rijp is, dan valt zij af. Zo zullen ook dezen afvallen als ze rijp geworden zijn. Tot zolang moet men zichzelf rein houden van deze vaten ter onere.

Ik ga nu deze brief beכindigen, met een hartelijke groet aan jou en aan allen thuis met Zef. 3:12.



je broer Johan.





Horten, 2 juni 1908. (61)


Geliefde ouders,

Ik ben nu aan boord van de “Sleipner”. God staat mij van dag tot dag machtig bij. Weliswaar leven wij in de menigte, maar dat is voor mij noodzakelijk om gevormd te worden zoals God mij hebben wil. Alle dingen dienen ons ten goede. Het leem kan geen vooropgezette mening hebben over hoe het bewerkt moet worden. Wij moeten alleen alles aannemen als uit Gods hand, zowel kwaad als goed, want wij kunnen ervan verzekerd zijn dat Hij alles doet tot het allerbeste voor ons, zelfs als Hij met ons werkt buiten ons gezichts- of verstandsveld. Want daardoor bewijst Hij juist dat Hij zoveel groter is dan wij zijn, dat Hij ons daar bewerkt waar wij nog niet begrijpen kunnen waartoe het dienen zal. Zo wordt het ons dan duidelijk dat wij zijn werk zijn, geschapen in Christus Jezus (het lichaam) tot goede werken. Wij worden voor deze werken gevormd, en God is de eerste die het goede werk in ons verricht. Die heiligt en die geheiligd worden zijn allen uit Eיn (God), daarom schaamt Hij zich niet ons broeders te noemen. Maar het is al een goed werk dat God een mens bekwaam maakt tot goede werken. Gods werk wordt beproefd en is gereed als wij het uitvoeren. Ieder goed werk is tevoren bereid door God zelf en wij moeten daarin wandelen. Dit alles is eerst in Christus Zelf gewerkt. Daarom is het hele lichaam doorploegd met Gods Geest in Christus Jezus. Daardoor heeft de Satan op ieder punt in het lichaam de slag verloren en heeft hij daar plaats moeten maken voor Gods Geest, die nu lichamelijk in Christus woont.

Hij is de schone Morgenster voor de pasbekeerde en de heldere dag voor de volkomene, en alles in allen voor allen. Hij is een koude planeet voor wie onder de wet is. Hij is een zelf lichtende vaste ster voor wie met Hem gekruisigd is, en neemt toe in glans voor degene die vooruitgaat. Dat alles wordt in dezelfde persoon gevonden. Christus heeft al het vergankelijke onder zijn persoon besloten om alles terug te brengen tot het onvergankelijke, waar geen verandering of zweem van ommekeer is. Daarom is de Middelaar er niet alleen maar voor ייn, maar God is ייn.

Wij die ons op de weg bevinden zijn onderworpen aan de wetten van de herschepping in Christus, wij veranderen naar het beeld van Christus van heerlijkheid tot heerlijkheid. Maar degene die herschapen wordt kan niet diegene beoordelen die hem herschept. Daarom moeten we geduldig lijden en onze zielen overgeven aan God, steeds het goede doende.

We komen nu in deze dagen na de laatste uitstorting van de Geest veel vijanden van het kruis van Christus tegen. Als we met Christus in de blijdschap willen delen, dan moeten we ook bereid zijn het lijden met Hem te delen. Men moet degenen opmerken die slechts leven voor hun doop met de Geest en niet met Christus willen lijden, want hun einde is het verderf en hun god is de buik. Waar zij mee aankomen is niet allemaal te accepteren, hun naaste familieleden gaan hun voor in die valse vrijheid. Hun jubel is walgelijk en hun “halleluja” klinkt vals in de oren. Hierover mag een ieder zijn eigen gedachte hebben, maar wat men ziet moet men verkondigen. -

Kleine Johanne kan het niet helemaal meer volgen, want de ene keer ben ik een tijdje thuis, en dan ben ik weer weg. Ze houdt veel van mij en springt me om de nek zo gauw als ik een tijdje aan land kom. Kristian is flink en verstandig. Rakel glimlacht en lacht tegen ons. Berg vaart als burger-2e stuurman met de D/S UNION naar Engeland. Ellefsen heeft verlof en heeft een baan als tekenaar in de buurt van Mjרsen. De samenkomsten gaan hun gewone gang. God gebruikt een matroos (getrouwde man) om de samenkomsten te leiden. Hij heeft zeldzaam grote wijsheid van God gekregen, zodat ik vaak zeer verbaasd ben over hem.

Hartelijke groeten van uw zoon en broer met Num. 31:23.



Jullie Johan.





Horten, 2e Pinksterdag 1908. (58)


Geliefde ouders,

Heel hartelijk gefeliciteerd met uw 40-jarig bruiloftsfeest op 7 juni en ook met vaders verjaardag. De jaren vliegen voorbij, de eeuwigheid in en spoedig is onze zandloper hierop aarde leeggelopen. Daarom gaat het erom al zijn werken te doen met het eeuwige en onwankelbare voor ogen, en sterven wij dan, dan zullen wij toch leven. Onze uitgang van de aarde zal onze uitgang zijn van het vergankelijke naar het onvergankelijke. Grijze haren zijn een lieflijke kroon op het hoofd van de rechtvaardige. Daarom kunnen wij met rasse schreden voorwaarts gaan op de gebaande weg, die ook achter de grenzen der vergankelijkheid verdergaat en ons tot in de eeuwige woningen binnenleidt. Niets zal onze voortgang op deze weg kunnen verhinderen, indien wij daarop tenminste zelf willen gaan.

Gisteren had ik verlof en was toen samen met enigen thuis in de kamer. Er was ook iemand uit Skien aanwezig. Wij spraken samen over Rom. 8, en Gods Geest wierp er zo'n heerlijk licht over dat wij ons allen verwonderden en jubelden. Hier in Horten zijn er nu verscheidenen die zich niet langer thuis voelen in het oppervlakkige gejubel. Ze verlangen vastigheid in Gods woord, en vinden geen voedsel daarbuiten. De beste samenkomsten die wij hebben zijn daarom de Bijbelbesprekingen, waar Gods Geest op een opmerkelijke manier ons de heerlijkheid van Christus openbaart, zodat onze harten brandende worden. Het vergt een grote rust en zelfbeheersing opdat Christus' geheimenissen naar voren komen zullen, maar verscheidenen hebben nu de kunst geleerd om het te kennen te geven als iets storends Gods werk wil verhinderen.

Het is alleen door de allergrootste innerlijke rust en het allergrootste verwachten en verlangen naar Gods licht in de dingen, dat de Geest voor ons zijn geheimenissen openbaren kan. De Geest trekt zich ogenblikkelijk terug als het onverstand heerst. De Geest, die de wijsheid van God openbaart, is zeer fijngevoelig en wijkt voor de minste wanklank. Er is veel training voor nodig, wil Gods wijsheid in een bijeenkomst zijn werk kunnen doen. Gods Geest kan jubel bewerken onder het ergste geraas, maar de Geest is zeer oplettend als Hij wijsheid van God wil bewerken. Het is zeer noodzakelijk om hierop bedacht te zijn.

De Geest kan op vele verschillende manieren aanwezig zijn. Onder de nieuwelingen kan Hij jubel bewerken, onder de meer volkomenen lering, enz. Daarom moet men niet alleen maar bezig zijn niet de jubel, de oppervlakkige, maar trachten de jubel der wijsheid te grijpen, de volkomene. Ik hoop overigens dat het begrepen wordt tussen de regels door, ondanks dat ik er slechts onvolkomen over schrijven kan.

Paulus arbeidde onder zware strijd door zijn kracht die in hem werkte om ieder mens in Christus volmaakt te doen zijn. Zo behoren ook wij te strijden, want wij zijn binnengekomen in de wetten der ontwikkeling, die levend maken in Christus Jezus. Zoals bloemen zijn onderworpen aan ontwikkelingswetten, zo is het ook met ons in Christus. De zondaar is onderworpen aan de ontwikkelingswetten ten dode, maar wij aan de ontwikkelingswetten ten leven. Wat een heerlijkheid! - Als de goddeloze opbloeit, dan is dat ten dode. Maar als de rechtvaardige opbloeit, dan is dat ten leven. De heerlijkheid waardoor wij veranderd worden, maakt ons aan zich gelijk. Als de heerlijkheid woont in het lichaam, dan woont ook het objectieve in het lichaam; zo hoort het lichaam aan de Here toe, want Hij is de verlosser van zijn lichaam. Wat Petrus en de overige apostelen verstonden, verstonden zij door Gods wijsheid; maar deze wijsheid woont in Hem lichamelijk. Door dezelfde Geest kunnen wij verstaan wat de apostelen verstonden, want God maakt geen onderscheid tussen mensen, want vlees is vlees en Geest is Geest.

De kracht bestaat in de gemeenschap met God; maar de gemeenschap verdwijnt door ontrouw, waardoor de kracht verloren gaat (denk aan Simson). Innige gemeenschap brengt ons in Gods raad, en door de omgang met de hoogste instantie worden wij vast, zelfstandig en zeker van de overwinning.

Nu ga ik deze brief eindigen. God geeft mij altijd overwinning in Christus. Ook hier aan boord kan ik mij verheugen in zijn gemeenschap.

Groet allen thuis met Psalm 19:8-12.

Uw zoon en broer,



Johan.





Horten, 22 juni 1908. (62)


Geliefde broer Aksel,

Een van mijn collega's aan land vroeg gisteren aan een van de mineurs hier aan boord hoe hij het vond om met mij samen te varen, of hij niet overstelpt werd met godsdienstig gepraat, enz. De mineur zei toen dat de kanonnier aan boord van de “Sleipner” de meest rechtschapen man was waar hij ooit mee samen gevaren had. Dat vertelde de mineur mij vandaag en het was mij - zonder dat hij dit wist - tot veel troost, want het getuigde ervan dat ze geluisterd hadden. Hun roem of hun smaad blijft mij om het even, als het getuigenis in elk geval maar in de richting wijst van het doel. Ik heb de indruk dat het het beste is om zwak te zijn, maar men kan dat evenmin uit zichzelf grijpen. Zwakheid geeft kracht, maar de kracht baant zich een weg als stoom, zodat men toch nog te ver kan gaan, maar het gevoel dat men te ver gegaan is maakt dat men weer zwak wordt. Zo is hier ook sprake van een kringloop. Ik geloof dat deze kringloop met de tijd in kracht zal toenemen, zodat tenslotte de zwakheid zo groot zal worden, dat we zullen moeten inzien dat het leven in ons enkel en alleen maar afhangt van Gods kracht. Hoe geestelijker wij worden, des temeer oordeel en des temeer zwakheid en meer kracht. De kracht uit zich meestal in zwijgen en men zit er dan bij alsof men onbekwaam is, hetgeen een zware beproeving is voor het vlees.

Het licht schijnt van achteren en van voren, van beneden en van boven vandaan. Wij zien slechts ten dele en ons spreken is onvolkomen, opdat wij gelegenheid krijgen, doordat wij ons stoten, onszelf te leren kennen, en de kracht die ons zo tot in de details verlost heeft, en de genade die door lankmoedigheid ons ten deel wordt.

Het is immers ook alleen maar in nieuw en onbekend vaarwater dat men gewoonlijk aan de grond loopt. Maar nu is de weg in kaart gebracht en kan men navigeren met alle waakzaamheid en oordeelkundigheid. Het marineleven is mij tot reusachtig groot nut geweest. Alle dingen dienen ons ten goede. Eיn ding heb ik van God begeerd, en dat is dat ik vooruit mag komen in God. Moge oordcel, lijden en licht tot mij komen, niet om mij te breken, maar om een weg te banen op de weg.

Ik heb aan br. P. recht uit het hart geschreven en zonder ergens rekening mee te houden. Dit werkte zo krachtig, dat hij zei mijn brieven voor 's Heren aangezicht te zullen leggen. Maar nu in de laatste brief is hij vriendelijker dan ooit tevoren. Hij was bang, omdat hij mij uitgenodigd had naar Denemarken. Ik schreef toen dat zulke reizen naar Denemarken voor mij niet zo heel erg onbekend waren, zodat ik om die reden ernaar zou moeten hunkeren om een plezierreisje te hebben. Hij schreef eveneens dat men in Denemarken geen tucht verdroeg, zodat het geen zin had om daarmee aan te komen. Daarop antwoordde ik dat ik er nog nooit van gehoord had dat het leem enige mening kan hebben over hoe de pottenbakker het moet behandelen. En dat de Denen niet zo gevormd waren als God hen wilde hebben, daarover was hij het immers zelf eens. Na verscheidene van zulke “gevechten” zijn wij nu betere vrienden geworden dan ooit tevoren. Bovendien troostte ik hem ermee dat ik zeker niet naar Denemarken reizen zou zonder Gods uitdrukkelijke wil - en dat ik dan maar een maand verlof zou vragen. Dat verdreef de vrees en maakte hem beduidend milder, want hij was er bang voor dat ik naar Denemarken komen zou en alleen maar verwarring zou stichten - en dan te denken dat dit een halfjaar zou moeten duren!

Groet heel hartelijk thuis. De groeten met Jes. 54:17. Je broer,



Johan.





Kiel, 28 juni 1908


. (63) Geliefde broer Aksel,

Je zeer fijne brief heb ik voor het vertrek uit Horten ontvangen. Het is altijd, en in het bijzonder in de laatste tijd, een vreugde om je vooruitgang in Christus Jezus te zien, en dat je de gemeenschap met Hem liefhebt, niet slechts in voorspoed - maar ook in het lijden; want eerst hierdoor bewijzen wij dat wij Hem liefhebben. Dit lijden is verborgen en daardoor is de heerlijkheid die wij hieruit ontvangen ook verborgen. Dat is het verborgen manna. Al het verborgene dat in Christus gedaan wordt, houdt lijden in. Want de menselijke wijze van doen is zich aan de mensen te vertonen.

In Ezech. 44:10 e.v. lezen wij over twee soorten priesters. Sommigen mochten alleen maar dienst doen bij de poort van het huis en het huis zelf, maar anderen mochten dienen voor het aangezicht van de Here. Zo is het ook vandaag aan de dag: sommigen doen alleen maar dienst bij de poort. Ze preken van vroeg tot laat over de beginselen van de leer van Christus. Of zij dienen bij het huis d.w.z. zij streven er altijd naar om van de dode werken af te komen. Dit alles gebeurt voor het volk dat buiten is. Het is een dienst voor het aangezicht van het volk. Daardoor raken zij ook zo goed bekend bij het volk, wat er voor hen misschien de hoofdoorzaak van is dat zij ervan worden afgehouden om dieper binnen te komen in Christus. Dit is een dienst in Christus met het aangezicht naar het volk gekeerd.

De priesters, genoemd in vers 15, hadden een heel andere dienst. Hun aangezicht was naar Gods aangezicht gekeerd en zij verrichtten hun dienst voor Hem. Dit zijn degenen die doorgaan met zich verdiepen in de volmaakte wet der vrijheid en zichzelf offeren met Christus voor het aangezicht van God. Men moet reine linnen klederen aantrekken om hier in het heiligdom dienst te doen; maar als men uitgaat tot het volk, moet men deze heilige klederen uittrekken en andere klederen aandoen. God wil dat deze intieme verhouding verborgen blijft voor het volk. Deze priesters zijn het die inzicht hebben in rechtszaken en kunnen oordelen, zij kunnen het volk leren om scheiding te maken tussen rein en onrein, tussen heilig en onheilig.

Naargelang je deel krijgt aan deze laatste priesterdienst moet je je verblijden en verheugen. Ook al moet je je gewone zijde naar het volk keren, toch kun je jubelen voor Gods aangezicht in wit linnen klederen en daar eten van het verborgen manna. Er bestaat altijd een zeker vleselijk verlangen om te willen dienen voor het volk en bij hen in aanzien te zijn. Maar de dienst voor het aangezicht des Heren geeft het vlees niet de minste bevrediging. Men wordt een verborgen raadsel.

Blijf trouw aan deze dienst; want daarbinnen voor het aangezicht des Heren leren wij alles en veranderen wij naar het beeld dat wij daar aanschouwen. Zij die dienst doen bij de poort komen nooit verder. Zij blijven jaar in jaar uit bezig met de beginselen en spreken alleen maar over de reiniging van het huis - de reiniging van dode werken. Het is geen geringe straf om hier te blijven steken. Dit zijn de mensen die naar de tijd gerekend leraars behoorden te zijn, maar die maar ternauwernood de beginselen begrijpen; zulke naar buiten gerichte, oppervlakkige mensen, die altijd het volk voor ogen hebben en die het nooit kunnen leren om de blik te richten op het meer volkomene.

Dus is onze dienst nu voor Gods aangezicht. Van hieruit rekenen wij, oordelen wij en begrijpen wij. Hierbinnen voor zijn aangezicht halen wij ons licht, daar binnen ontvangen wij ons oordeel en alles. Dit is het “tot God gekomen zijn,” de Rechter over alles. Degene die geoordeeld wordt, is altijd minder dan degene die hem oordeelt. Christus bewijst zijn grootheid doordat Hij de rechter van allen is. Hij heerst over levenden en doden en Hem is al het oordeel gegeven.

Volkomen licht geeft volkomen oordeel, maar volkomen oordeel geeft volkomen heerschappij. Hieruit maken wij op dat, voor zover Christus ons tot licht gemaakt heeft, wij in die mate met Hem zullen oordelen en in die mate met Hem zullen regeren. Naar de mate dat het zelfleven in mijzelf te gronde is gegaan, in die mate kan ik met Hem over anderen regeren, van wie het zelfleven niet in die mate als bij mij te gronde gegaan is. Dat is een wijze en rechtvaardige verordening. In Christus ontving alle vlees zijn doodvonnis. Als Zoon des mensen overwon Hij volkomen in alle beproevingen des levens, en daarom is Hem de macht gegeven om allen te oordelen. Als vervuller van de eis der wet is Hij de koning der Joden, want niemand heeft dat beter gedaan.

Het is een grote blijdschap om jou over deze dingen te schrijven, daar ik weet dat jij de waarheden Gods liefhebt, en het op prijs stelt om verder in Christus te komen dan de dienst van poortwachter.

Het is een schande voor deze volksvleiers dat zij niet eens kunnen leren. Maar het zal wel het vlees zijn dat zijn eisen stelt. Massale bijeenkomsten en mensen in groten getale, daar houden ze van, maar de verborgen omgang met God voor zijn aangezicht kennen ze bijna niet.

“Het geheimenis, dat eeuwen en geslachten lang verborgen is geweest, maar thans geopenbaard zijn aan zijn heiligen.” Kol. 1:26. Dit geheimenis wordt geopenbaard in de Geest en is vandaag aan de dag een geheimenis voor allen die niet de verlichting van de Geest gezocht hebben. Deze dingen zijn ook voor hen die bij de beginselen van de leer blijven een geheimenis. Ja, zelfs voor ons, die ons beijveren om door de Geest inzicht te krijgen in de schatten der wijsheid, zijn er nog geheimenissen in menigte verborgen, want God heeft nooit enig mens volledig al zijn werken laten verstaan. Maar wel zijn al de werken Gods door Christus en tot Christus verricht.

Je zegt dat er “addertjes onder het gras zitten”. Ja, ik heb datzelfde ook in Horten en op andere plaatsen bemerkt. Ik geloof dat wij enkel maar rechtuit voorwaarts moeten gaan, doorgaan met onze dienst voor Gods aangezicht en niets afdoen, noch hier noch daar, maar in het licht dat God gegeven heeft trouw blijven, zelfs al gaat alles scheef. Wij moeten alleen maar de Geest gehoorzamen en totaal geen rekening houden met personen. Laat instorten wat niet kan blijven staan. Wij hebben in te grijpen wanneer dan ook, waar dan ook en bij wie dan ook. De Geest moet het vrije beschikkingsrecht over ons hebben en wij behoeven niet bang te zijn voor de gevolgen.

De brieven van Paulus waren met gezag en kwamen hard aan, maar zijn aanwezigheid was zwak en zijn spreken achtte men gering. Hier kan men het verborgen leven en de verborgen krachten zien. Die “verstandige” mensen letten natuurlijk op het uiterlijke en het grote. Paulus was zelfs onervaren in het spreken, maar hij was dat echter niet in de kennis van God. Deze vleselijke mensen letten natuurlijk alleen op zijn gebrekkige spreken en niet op de kennis die hierin lag, en daarom werd het geminacht. Overal wemelt het van zulke op het uiterlijk gerichte mensen. Maar God heeft er behagen in om de meest diepgaande en fijne waarheden te verbergen in een ongeoefend spreken, zodat de eenvoudige verstaan kan, en de verstandige afgeschrikt wordt door het spreken en zich afkeert. Halleluja! Welk een God hebben wij, vol berekening.

Nu ga ik eindigen. Zo God wil zou het goed zijn om komende herfst samen te komen. Hiervandaan ga ik naar Libau. Ik kom niet in Kopenhagen.

Groeten thuis. Je in Christus mededeelachtige broer,



Johan.





Flekkefjord, 28 juli 1908


. (64) Geliefde broer Aksel,

Ik heb je zeer fijne brief ontvangen. Je schrijft over vele dingen bij de broeders en zusters die beweren dat ze geen onderricht nodig hebben, omdat zij allen door God geleerd zijn.

Als wij Joh. 6:45 lezen, dat hierover gaat, dan staat er: “Er is geschreven in de profeten: En zij zullen allen door God geleerd zijn. Een ieder die het van den Vader gehoord en geleerd heeft, komt tot Mij.”

Wij zijn allen door de Vader geleerd om tot de Zoon te komen. De Vader is de Geest in zijn volheid, die de wereld overtuigt van zonde, gerechtigheid en oordeel. Voordat wij tot de Zoon kwamen, werden wij geleerd door God. Maar elk die naar de Vader hoort en van Hem leert, die komt tot de Zoon, die weer de weg is tot de Vader. - In de Zoon is vermaning en lering.

Het lichaam (de gemeente) wordt bijeengehouden en samengebonden door iedere band die Hij geeft, en heeft zijn groei als lichaam tot opbouw in de liefde, alles naar de werkzaamheid die ieder deel in het bijzonder is toebedeeld (Ef. 4:16.).

Voordat men tot Christus komt, treedt God zelf als leraar op, maar nadat men in de Zoon gekomen is (de gemeente, die zijn lichaam is), heeft God ons enigen gegeven tot apostelen, profeten, evangelisten, enigen tot herders en leraars, opdat de heiligen volmaakt zouden worden tot dienstbetoon, tot opbouw van het lichaam van Christus, totdat wij allen de eenheid des geloofs en der volle kennis van de Zoon Gods bereikt hebben, de mannelijke rijpheid, de maat van de wasdom der volheid van Christus (Ef. 4:11 e.v.).

Gods Geest rust op alle vlees en overtuigt alle vlees dat in zonde leeft. Op deze wijze zijn allen door God geleerd. Want tengevolge van het sterven en de opstanding van Christus kan de Geest deze dienst verrichten. Maar als iemand zich heeft laten overtuigen en binnengekomen is in het lichaam, dat is zijn gemeente, dan moet hij zich schikken naar de regels die God ingesteld heeft in de gemeente, en er staat uitdrukkelijk dat Hij in de gemeente leraars aangesteld heeft. Het is natuurlijk pure onwetendheid en verdraaiing van de Schrift die de mensen tot zo n dwaling brengen kan, dat ze ook in de gemeente nog steeds door God geleerd zouden worden. Alles is uit God - zowel wie onderwezen wordt als degene die onderwijst; maar men moet orde en lijn in alles krijgen. Wie Gods getuigen veracht, veracht God zelf.

“Laat u ook geen leidslieden noemen, want ייn is uw leraar, de Christus.” Dit wordt gezegd om de vleselijke leraars te kunnen afscheiden, die hun eigen eer zoeken. Die zijn vanzelfsprekend niet door God aangesteld, en dit woord roept hen dus meteen een halt toe. Paulus zei van zichzelf, dat hij een leraar voor de heidenen was in Geest en waarheid. Maar het was hem er niet om te doen om gehuldigd als leraar of rabbi, rabbi genoemd te worden. Het feit dat hij een leraar was in Geest en waarheid, stond hem dit niet toe.

Er is een grote werkzaamheid in het lichaam van Christus. Sommigen zijn meer, anderen minder ontwikkeld in dit lichaam. Degenen die geleerd worden door God om tot de Zoon te komen, worden gewezen op Christus' sterven en verzoening. Maar degenen die in de gemeente geleerd worden, worden op de Vader gewezen, dat is op de volmaaktheid. Men moet tussen deze twee leringen onderscheid maken, als men �berhaupt iets wil leren. Die mensen die er prat op gaan dat ze door God geleerd zijn, staan dus ofwel geheel buiten Christus, ofwel juist voor de poort naar Hem toe. Want nadat wij in Christus gekomen zijn, worden wij door de werktuigen van de Geest geleid tot alle waarheid.

God heeft in de gemeente profeten aangesteld, d.w.z. mensen die rechtstreekse verbinding hebben met en openbaringen krijgen van de Geest. Dezen op hun beurt onderwijzen het volk. Er waren enigen hiervan in Antiochiכ. Wij moeten het zo laten als God het in de gemeente ingesteld heeft, en als wij dat geheel anders wensen, dan worden onze wensen tenietgedaan door Gods ordening. Wie aanstelt, stelt diegene aan die Hij wil en voor wat Hij wil. En zelfs al raast de satan, toch moet hij het zo laten zoals God het gedaan heeft, en daarbij ondank oogsten. Het beste wat men doen kan, is tot rust komen en tevreden zijn met alles zoals het is, en al zijn zorgen en bekommernis op de Here werpen. Gods plannen en zijn verordeningen te willen doorkruisen is net zo vergeefs als zijn hele leven lang erover vertoornd zijn dat men niet Koning Haakon geworden is.

Wij wandelen niet in de duisternis maar in het licht, en hebben daarom niets te verbergen. Om die reden zou het goed zijn als je deze brief bij R. op een samenkomst voorlas; laat degenen die boos willen worden, maar boos worden en die blij willen worden, zich verblijden, want men moet alles beproeven en het goede behouden. Het is goed om zich op God te verlaten, het is vreugdevol om Hem in alle dingen in het gelijk te stellen.

Het was gezegend om afgelopen zondagmorgen in de zaal van de Baptisten in Arendal enige woorden over Jezus te kunnen zeggen. Toen zij te horen kregen dat ik een zoon van Smith uit Kristiansand was, zei de voorganger: “Ja, dan is het niet verwonderlijk.” Gods Geest was namelijk machtig over mij en de toehoorders hadden een levendige interesse. Het is zalig om na een tijd aan boord te zijn geweest iets te kunnen zeggen over Christus Jezus.

De groeten aan alle broeders en zusters en aan allen thuis met Ef. 4:4 met daarbij voor jezelf 1 Tim. 6:3-5.

Je broer,



Johan.





Molde, 8 augustus 1908


. (65) Geliefde ouders, broers en zusters,

Gods genade en vrede.

Zijn goddelijke kracht heeft ons alles gegeven wat dient tot leven en godsvrucht, waarvoor wij schuldig zijn om Hem te danken. Jezus is de graankorrel die in de aarde viel en veel vrucht droeg. Wij ook zullen rijpen in de aar om als een rijpe graankorrel in de aarde te vallen en te sterven om vrucht te dragen voor God. Doordat de graankorrel sterft en leven voortbrengt voor de volgende generatie, staat hij feitelijk weer op en zet zijn leven voort in de jongere generaties. Wat zou het anders voor Abraham betekend hebben om de belofte te ontvangen dat zijn zaad zo talrijk worden zou als het zand der zee, als niet het leven van Abraham zich kon voortzetten in deze velen? Daarom zijn wij Abrahams kinderen zovelen als wij Abrahams geloof en leven hebben. De gestorven graankorrel leeft niet zichzelf maar de velen. Als de graankorrel in de aar zit of in de voorraadschuur ligt, is die alleen en leeft hij zichzelf. Hij moet sterven om vrucht voort te brengen. Maar als hetgeen gestorven is ontkiemt, is het gaan behoren tot de ware vaderen, want het zette zijn leven in voor de oogst die erna kwam.

Wij moeten in de schoot der aarde om met Christus te lijden en te sterven om zo vrucht te dragen. De vruchten die dan uit de aarde voortkomen zijn niets anders dan leven uit het gestorvene, maar men rekent de gestorven graankorrel niet de eer toe voor de nieuwe; het oude is gestorven en kan niet geכerd worden. Hij gaf zijn leven en daarmee zijn eer en zijn alles; hij draagt nu alleen maar vrucht. Zovelen als het geloof van Abraham hebben, zijn kinderen van Abraham. Als de eerste graankorrel in de aarde gevallen is en vrucht gedragen heeft, dan zet ditzelfde proces zich keer op keer voort van geslacht op geslacht. Daarom zegt Jezus dat de wereld de akker is. De eersteling (de eerste vrucht) is Christus.

Als men leest in Jes. 54:7 dan staat daar: “Een kort ogenblik heb Ik u verlaten, maar met groot erbarmen zal Ik u bijeen brengen.” Dit “bijeenbrengen” duidt op meerderen (meerdere korrels in de aren). “Waarom vervolgt gij Mij?” zegt Jezus tot Saulus van Tarsus. Hier zien wij het leven van Jezus terug in de velen. Men kan vanzelfsprekend verlost worden als een graankorrel zonder te lijden en te sterven, want graan is het; maar als wij in de zwarte aarde gelegd worden met Christus en lijden met Christus en sterven met Christus, dan zullen wij ook met Christus verheerlijkt worden. Want wordt een vader met vele gehoorzame kinderen niet geacht en geכerd boven een oude vrijgezel? En is het niet groter om een stamvader te zijn in de eeuwigheid dan allייn maar als eenling verlost te worden? “Voorwaar, voorwaar, Ik zeg u: indien de graankorrel niet in de aarde valt en sterft, blijft zij op zichzelf; maar indien zij sterft, brengt zij veel vrucht voort.”

Er is niet veel vermoeienis en drukte voor de graankorrel daar beneden in de aarde; hij heeft er alleen maar stil te liggen en te lijden en zich te openen en vrucht te dragen in volharding. Daarom zal Ik de graankorrel de velen ten deel geven, omdat Hij zijn leven uitgegoten heeft in de dood. Jes. 53:12.

Zojuist zijn wij in Molde voor anker gegaan en heb ik verlof om aan land te gaan. Wij passeerden vandaag Aalesund, dat was een mooi gezicht van zee uit. Ik heb aan br. P. geschreven dat ik er vermoedelijk niet toe kom om in het najaar naar Kopenhagen te reizen. God zal mij niet beschamen en mij tot dwaas maken voor de Mammon van de wereld, maar Hij zal mij kracht geven om zelfs de rijke in toom te houden. Wie een goede naam heeft is groot; de rijke is machtig, maar niemand is groter dan hij die de Here vreest; want deze durft zich niet op anderen te verlaten dan alleen op zijn God. Laten wij daarom trachten naar het beste. De hartelijke groeten aan u allen met Jes. 54:2-6. Uw zoon en broer,



Johan.





Haugesund, 11 augustus 1908


. (66) Geliefde broer Aksel,

Gods genade en vrede in Christus Jezus.

Hartelijk dank voor je fijne brief die ik in Stavanger ontving. Ik ben verheugd dat de broeders en zusters zich meer en meer verzoenen met het lijden van Christus. Jezus zelf leed het meest na krachtige werkingen en als het volk hem verhoogde. Lees Lucas 9:42 e.v. Hier werd hij het voorwerp van bewondering van het volk, maar hij herinnerde de discipelen er meteen aan dat de Mensenzoon zou worden overgegeven in de handen der mensen. Hij wilde daarmee zeggen dat de eer die ze hem nu gaven, van zeer korte duur was; ze zouden hem spoedig doden. Iets dergelijks zien we in Lucas 9:20, waar Petrus zegt dat Hij de Messias Gods is. Onmiddellijk begint Jezus te vertellen dat Hij zal worden verworpen door de oudsten, overpriesters en schriftgeleerden en gedood zal worden. Jezus kon er zich niet over verblijden dat Hij Gods Messias was, tenzij door lijden en dood. Daar waar Jezus tegenstand ontmoette na krachtige werkingen, bracht Hij een lering of iets dergelijks naar voren.

Wij kunnen daaruit leren geen eer aan te nemen van mensen, want die is van zeer korte duur; een ogenblik later spuwen zij naar ons. Maar als we geכerd worden, dan moeten we onszelf eraan herinneren dat wij net als de Meester de gehoorzaamheid moeten leren uit hetgeen wij lijden. En evenals de Leidsman onzer behoudenis volmaakt werd door het lijden, zo zullen ook wij voleindigd worden door middel van en door lijden heen.

“Want een ieder zal met vuur gezouten worden, en ieder offer zal met zout gezouten worden; maar als het zout zijn kracht verliest, waar zal het mee gezouten worden? Hebt zout in uzelf en houdt vrede met elkander.” Marcus 9:49-50.

Het is in het bijzonder het laatste waar we acht op moeten geven. Indien iemand persoonlijk in lijden verkeert en het zout bijt in het vlees, dan moet hij dat lijden niet aan anderen opdringen; want doet hij dat, dan oogst hij alleen maar onvrede.

Men moet dit lijden en dit zout voor zichzelf houden en vrede houden met elkander. Het is menselijk om het lijden met anderen te willen delen, maar men heeft het recht niet om dat te doen. Jezus trad de perskuip alleen. Aan de andere kant moest de rijke man ook alleen lijden; Hij probeerde het lijden met Lazarus te delen, maar dat ging niet. Om de gemeenschap aan het lijden van Christus te verkondigen als een algemene waarheid, is toegestaan, maar om zijn eigen lijden te verkondigen om verzachting en medelijden te vinden, dat is niet toegestaan. Ik voor mij heb ervaren dat niemand mij heeft kunnen troosten in het lijden; ze hebben het lijden slechts als dwaasheid beschouwd. Ik heb de zaak voor mijzelf en God moeten houden en toen troost gehad van Hem.

Nu de gemeenschap aan het lijden van Christus begonnen is werkzaam te worden onder de broeders en zusters, kunnen deze dingen ook belangrijk zijn, omdat men zo gemakkelijk zijwegen wil inslaan, zowel in de blijdschap als in het lijden. Moet men lijden, dan moet men alleen lijden en uit-lijden, niet half lijden, want Christus legde niet iets van zijn lijden op de discipelen. Samen met Christus te lijden is dus zelfstandig te lijden, zoals Hij leed. Zich aan het lijden onttrekken is een vijand zijn van het kruis van Christus. Dan gaat het erom de kosten berekend te hebben. Hebben wij deel aan het lijden, dan hebben we ook deel aan de troost; dat geeft ontkoming aan de dood.

Wij zijn met ייn Geest gedoopt om ייn lichaam te zijn. Hetzelfde lijden komt in ons vlees als in het vlees van Christus, want wij zijn van zijn vlees. Dezelfde Geest die in Christus was, is in ons. Die Geest heeft vroeger het vlees in de dood geleid; daarom heeft Hij ook de macht om ons door de dood heen te leiden. Wij hebben toegang door het voorhangsel, dat is zijn vlees. Deze waarheden zijn waar in Hem en in ons. De opstanding uit de doden zal laten zien hoe diep de enkeling zijn Heer en Meester is gevolgd, want de een krijgt de glans der zon, de ander die van de maan, en de ene ster verschilt van de andere in glans.

Wij hebben veel rust nodig om Gods wet te overpeinzen bij dag en bij nacht. Wij moeten ons oor oefenen, zodat we kunnen horen wat de Geest tot de gemeente zegt. Wij moeten ons er verre van houden om uiterlijke religieuze verschijnselen te bestuderen, want het is de Persoon zelf die wij nodig hebben. Omgang met Hem is omgang met het leven. Omgang met Hem maakt ons als Hem.

Het anker van onze hoop is uitgeworpen tot binnen het voorhangsel, dat is zijn vlees. Door die ketting in te halen (het lijden) komen we schakel voor schakel er doorheen.

De troost in Christus is meer dan overvloedig voor het lijden. Ja, deze is zelfs zo overweldigend, dat men zich in allerlei verdrukkingen verblijdt en er heel tevreden in is.

Je brieven zijn mij altijd een grote verkwikking en je kunt er van verzekerd zijn dat je arbeid in Christus niet tevergeefs is.

Ik heb niets bijzonders te vertellen. We stomen de kust langs en gaan iedere nacht voor anker. Wij liggen nu iets ten noorden van Haugesund.

Kristian, Johanne en Rakel maken het goed. Johanne loopt zich zowat buiten adem als een van de onderofficieren uit de buurt thuiskomt vanaf het schip; “Want nu komt papa ook,” zegt ze dan. Kristian kan niet begrijpen waarom ik toch steeds op reis moet.

De groeten aan allen thuis en tevens aan jou van je mede met jou aan Christus' opstandingskracht en lijdensgemeenschap deelhebbende broer,



Johan.





15 augustus 1908


. (67) Geliefde broer Aksel,

Gods genade is iedere dag nieuw en wij kunnen ons altijd verblijden in Gods verlossing.

Gods genade is machtig met mij geweest hier aan boord. Hij heeft mij in alle dingen bijgestaan, zodat ik een stil en rustig leven heb kunnen leiden. De boeken van J. Penn-Lewis die jij mij gaf heb ik verscheidene malen gelezen, en ze zijn bijzonder goed. Het is interessant om daar vele dingen in te lezen die God ook aan ons heeft geopenbaard.

In 2 Kor. 5:19 staat, dat God in ons het woord der verzoening gelegd heeft. Dat is het woord van het kruis; want aan het kruis doodde Hij de vijandschap en maakte Hij de twee tot ייn. Dus: God heeft in ons het woord van het kruis gelegd, het woord dat voor Joden een aanstoot is en voor heidenen een dwaasheid, maar voor ons die geloven, is het een kracht Gods. Dus: God heeft van zijn kracht in ons gelegd. Hij heeft ons zijn Heilige Geest gegeven. Door de kracht van een eeuwige Geest heeft Jezus zichzelf geofferd. In de kracht van een eeuwige Geest kunnen ook wij onszelf offeren. Wij zijn leden van zijn lichaam en worden geofferd in de kracht van een eeuwige Geest. Dit offer behaagt God, en zo hebben wij toegang door het voorhangsel, dat is zijn vlees. “Want een testament toch wordt alleen van kracht indien er iemand gestorven is, daar het nog geen gevolg heeft zolang de erflater leeft.” Maar Hij die met het kruis en het sterven in het lichaam kwam, bracht daar ook het leven tot stand, want er staat dat ieder die gelooft in Christus, overgegaan is van de dood in het leven. “Of zijt gij niet zo zeker van uzelf, dat Jezus Christus in u is?” Wij allen zijn kinderen Gods door het geloof in zijn naam; maar God heeft geen dode kinderen, maar levende. “Want de wet van de Geest des levens heeft mij in Christus Jezus vrijgemaakt van de wet der zonde en des doods.” Dit doods- en lijdensproces dat nu plaats heeft in het lichaam, behoort geheel en al bij het lichaam als lichaam. Jezus trad de wijnpers alleen; een ieder van ons moet alleen uitlijden, met Christus. Hier zijn er maar twee die gemeenschap kunnen hebben: altijd een ieder afzonderlijk met Jezus, zoals altijd tussen Jezus en de Vader (een eeuwige Geest) in de dagen van Jezus' vlees. Omdat Jezus geleden heeft, krijgt Hij velen tot buit. Maar ייn ding is zeker gebeurd: Christus (de man) heeft vader en moeder verlaten en hangt nu zijn vrouw (de bruid) aan en is ייn vlees met haar geworden, want deze twee zullen tot ייn vlees zijn. Indien iemand in staat is langs chemische weg twee tot ייn samen te voegen, hoeveel te meer moet God dan niet uit twee ייn kunnen maken. Ef. 5:30 e.v.

Al dit lijden en dit kruis worden tezamen omgedragen in Christus' lichaam, waarin alle ontwikkelingsmogelijkheden liggen opgeslagen, en waarin de hele volheid der Godheid verborgen is, en waarin alle waarheid die de Geest in zich draagt wordt bewaard. Daarom kan de wereld niet aan dit lijden deelhebben, want wij moeten door ייn Geest tot ייn lichaam gedoopt zijn. Het hele lichaam van Christus is op zich gestorven; maar het behoort bij onze ontwikkeling dat wij de weg gaan zoals de Meester deze ging. Wij krijgen in de opstanding slechts zoveel glans als wij bereikt hebben door de groei van het lichaam in de Here. Doordat wij in het lichaam van Christus zijn, hebben wij deel aan de eerste opstanding, en daar heeft de tweede dood geen macht over ons. Wat is dan de tweede dood? De dood en het dodenrijk werden geworpen in de poel des vuurs, dit is de tweede dood. Maar daar wij ons nu in het lichaam bevinden en Christus de verlosser is van zijn lichaam, zijn wij dus verlost van de tweede dood, want de dood heeft geen macht meer over ons. Wij zijn overgegaan uit de dood in het leven, omdat wij de broeders liefhebben.

In het algemeen spreekt men over Christus als onze plaatsvervanger. Dat is niet helemaal juist, want als Hij enkel maar onze plaatsvervanger zou zijn, dan konden wij blijven zoals wij waren. Nee, Hij was niet alleen maar plaatsvervanger, maar Hij is “de Weg”, en deze “weg” moeten wij zelf gaan, willen wij verder komen. Wij zullen zeker gewaar worden dat Jezus niet voor ons de weg gegaan is, zodat wij hiervan ontslagen zouden zijn. Dat zijn leringen van de vijanden van het kruis.

Het loopt nu naar de herfst. De 26e van de maand zullen wij ons voegen bij het eskader, en de 26e september afmonsteren. Wij liggen nu op ongeveer 5-7 mijl ten noorden van Stavanger voor anker. Ik geloof nauwelijks dat er iets komt van de reis naar Kopenhagen, want ik wil niet afhankelijk zijn van het geld van P. Hij is niet zo vrijgemaakt dat hij zoiets zou kunnen doen als een die het niet deed.

De hartelijke groeten aan jullie allen - 1 Tess. 3:8. Je broer,



Johan.





Larvik, 2 september 1908


. (68) Geliefde broer Aksel.

Ik ontving vandaag je fijne brief van 25 augustus. Daaruit vernam ik dat je nu weer thuis bent van “Het Zomerhuis”. Aanstaande zaterdag zullen we volgens de order van vandaag van de commandant naar Marviken gaan, waar wij waarschijnlijk maandag kunnen zijn.

Wat mij persoonlijk betreft heb ik het meeste nut van het alleen zijn met God, want Hij laat zijn stem niet altijd op de straten en de pleinen horen. Maar zoals het leven zelf met Christus verborgen is in God, zo is ook zijn onderwijzing en opbouw in het verborgene.

Als dienaars van de Here worden onze innerlijke zintuigen meer en meer benut, en onze uiterlijke zintuigen minder benut voor zover het al het wereldse en nutteloze betreft. Dit moeten wij goed bedenken in het dagelijkse leven, en in het bijzonder als wij bijeen zijn tijdens de samenkomsten en de conferenties. Door oppervlakkigheid verliest men te snel de verbinding met God, die alle duistere vragen oplost. Het is menselijk om zich meer te willen laten gaan als men samen is met broeders, en dan mee te doen aan alles wat los en vast is. Maar dat deugt niet. Als men de verbinding met God bewaart en afstand neemt van de uiterlijke dingen, zal men wonderlijke dingen te zien krijgen van Hem die “Wonder” genoemd wordt.

Het is ייn ding om als zijn kind de verbinding te bewaren, maar het is iets anders om de verbinding te bewaren voor “de dienst”. Tussen deze twee dingen moet duidelijk onderscheid gemaakt worden.

Misschien zien wij elkaar in Kr.sand. God staat mij bij aan boord, zodat alles goed gaat. Ik heb God gebeden om met mijn dienst te rechter plaats en te juister tijd in te vallen en dat heeft Hij verhoord, en alles gaat perfect. Wij hebben een machtige God. Hij wil in elk detail afzonderlijk helpen, want daardoor wordt Hij het meest geכerd. En waaruit bestaat het leven anders dan uit details?

De groeten thuis. De hartelijke groeten van je broer,



Johan.





Sandefjord, 13 september 1908


. (69) Geliefde broer Aksel,

Gods dierbare vrede.

Hartelijk bedankt voor de laatste keer dat we samen waren. God is goed, zijn naam zij altijd geכerd door ons in Christus Jezus. Door zijn bloed wordt alles, zowel in het lichaam als in de natuur, verzoend en in schone harmonie gebracht voor Gods aangezicht door de Heilige Geest. Laat ons daarom streven naar diepere en meer innige verbinding met elkaar door dat bloed, tevens bedenkende dat wij ook steeds schuldig zijn ons leven voor de broeders in te zetten. Iedere berg en iedere heuvel zal geslecht worden en ieder dal verhoogd, want deze weg van het heiligdom is gebaand en recht en er wordt geen verscheurend dier op gevonden. Door Christus' bloed ontmoeten de trotse en verdrukte elkander, hier wordt zo heerlijk de vorst met de slaaf verenigd, de jood met de Griek.

Ik kan je vele groeten doen van de matroos en van O. Gisteren waren ze alleen aan land. O. was op vele plaatsen en getuigde daar over God. Eerst in een sacristie van een Methodistenkerk, waar hij met een paar vrouwen bad. Toen ook in een cafי. Daarna kwam hij op een christelijk zeemansfeest, dat gehouden werd voor een groot schip dat klaar lag voor vertrek naar de Zuidelijke IJszee. Op dit feest waren twee dominees en veel volk. O. werd verzocht om op straat rond te gaan en matrozen van de marine op te vangen, en dat deed hij zo dat er velen van hen op het feest kwamen. Na de dominees sprak O. Gods Geest was machtig over hem. Hij was rijk gezegend. Later legde hij zijn getuigenis af aan de kade, toen hij aan boord zou gaan. Nu bidt hij God om wijsheid om iedereen een wijs antwoord te kunnen geven. De matroos is meer stil, maar hij houdt vol. Wij hebben samen af en toe een bidstond in mijn hut. Gisteravond was ook cadet Aslaksen erbij.

Ik kreeg een mooie baan als boekhouder in het exercitiegebouw aangeboden, waar ik per maand behoorlijk meer verdienen kon, en kon wonen in een gebouw van de staat. Maar daar ik zowat iedere avond aanwezig zou moeten zijn, en dat als een blok aan mijn been voelen zou, heb ik de functie geweigerd. Deze aanstelling zou maar voor twee jaar gelden, waarna ik dan weer door een andere kanonnier afgelost zou worden. A.s. zaterdag en zondag gaan wij naar Oslo, zegt men. Nu wil O. nog enige woorden schrijven.

Geliefde broeder in de Here. Slechts een paar woorden van mij. De Here is goed en zijn goedertierenheid is tot in eeuwigheid. Ja, dat is werkelijk waar, Hij is goed voor mij geweest en is dat nog steeds. Hij zegent mij elke dag die voorbij gaat meer en meer, en ik kan voortdurend zijn eeuwige armen om mij heen voelen. Hij is voor mij een bescherming in de verzoeking en een beschutting op de boze dag. Gisteravond was ik op een heerlijk feest voor zeelieden. Het was zeer gezegend en Gods Geest was machtig aanwezig. Vele zielen waren onrustig door hun zonden en verlangden naar vrede met God. De Here heeft beloofd dat zijn Woord niet ledig terug zal keren, en daarom geloof ik dus dat het zaad dat gisteravond gezaaid werd op zal komen en vrucht zal dragen voor de eeuwigheid. God heeft mij geholpen en mij gebruikt als zijn getuige. Hem zij alle eer en prijs. God zij gedankt, die ons de overwinning geeft door Jezus Christus. Een vriendelijke en hartelijke groet aan u, broeder, en aan al zijn heiligen in Kr.sand. Bid voor ons. God is getrouw, die geeft wat Hij beloofd heeft.

O. nr. 73, “Sleipner”.

Groet de broeders en zusters en allen thuis. Verheug je met psalm 125:1-3. Denk speciaal aan het derde vers. Wees allerhartelijkst gegroet van je broer,



Johan.





Horten, 8 november 1908


. (70) Geliefde broer Aksel,

Hartelijk bedankt voor je zeer fijne brief die ik vandaag ontving. Vandaag ontving ik ook een brief van vader, waarin hij erover spreekt dat wij nuchter en waakzaam moeten zijn. Br. P. schrijft een zeer “liefdevolle” brief waaruit duidelijk spreekt dat hij ons liefheeft in de Geest. N.N. moet ook wel vertrouwen in ons gekregen hebben in de Here, want hij raadde br. P. aan om af en toe naar Noorwegen te reizen en ons te bezoeken. Gods wegen zijn wonderlijk. Direct na jouw vertrek schreef ik aan “de Zendeling” over de huidige omstandigheden. Ik ben het volkomen met je erover eens dat Gods volk geestelijk niet rijp genoeg geweest is om de grote genadegaven die zij zochten en ontvingen, te benutten. Het zal dan ook, nu de tegenstand begint, wel blijken dat velen van hen die niet rijp genoeg zijn, de gaven weer kwijt zullen raken ten gevolge van ongeloof.

Dat is immers ook zo in het rijk van de natuur. In de lente staan de bomen wit van de bloesem, maar als de stormen en de regens komen dan verregent veel ervan en veel wordt weggeblazen, en maar weinig bloempjes dragen vrucht - en nog minder gezonde, goede en grote vruchten komen er. Vele genadegaven zullen nu weggeblazen worden, maar des te kostelijker worden zij die aan God vasthouden en aan wat Hij geschonken heeft.

Het ligt juist aan de bevestiging of de bloemen spoedig afgeblazen worden. Zo is het ook met de gaven. Als men de gaven gezocht heeft uit eerzucht, dan zullen de gaven bij de eerste de beste smaad weggeblazen worden. Maar heeft men de gaven gezocht om God te verheerlijken en om zijn gemeente te bouwen, dan zitten de gaven stevig vast en worden ze niet meteen weggeblazen. God reinigt zijn voorraadschuur. Het is alles Gods werk. Men kan er niet aan af- of aan toedoen, maar er alleen naar kijken en lering uit alles trekken. Jezus' woord echter geldt hier meer dan ooit: Want wie heeft, zal gegeven worden en hij zal overvloedig hebben, maar wie niet heeft, hem zal ontnomen worden ook wat hij heeft.” Wat hebben wij God voor veel te danken.

Wij hebben een grote dienst in deze tijd, geliefde Aksel, want het is nu de tijd dat God verstand en inzicht gebruiken kan, want de vervolgingen zullen de mensen brengen tot nuchterheid, zodat ze luisteren. Misschien heeft God daarom jou naar Oslo gezonden, om daar in stilheid te wonen en de situatie van enige afstand waar te nemen, zodat je deze des te helderder kunt beoordelen. Zij die vervolgen staan op een afstand, en daarom is het noodzakelijk om rust te hebben, wil men voeling houden met het geheel.

De half-christenen hebben vrede zo lang ze maar de wereld mee laten bouwen aan het Koninkrijk Gods. Zie Ezra 4:1-2. Maar zodra men niets met hen te maken wil hebben, proberen ze het volk Gods schrik aan te jagen en bang te maken, zodat ze de handen laten zinken en Gods Koninkrijk niet gebouwd zal worden. Ezra 4:4-5. De wereld wil graag iets voor God helpen bouwen, als het maar van zodanige aard is dat de Here ervan walgt; maar zodra het volk van God alleen bouwen wil, dan proberen zij het zo'n schrik aan te jagen dat ze de handen zullen laten zinken.

Er staat in Joh. 2:24 en 25: “Maar Jezus zelf vertrouwde zichzelf hun niet toe, omdat Hij hen allen kende en omdat het voor Hem niet nodig was dat iemand van de mens getuigde; want Hij wist Zelf wat in de mens was.” Hier hebben wij veel te leren - ons aan niemand toe te vertrouwen, die ons alleen maar wil en kan kennen als puur mens, en die daarom alleen maar in staat is om zelfs het goddelijke dat wij ontvangen hebben, te spreken en te roemen als was het iets menselijks. Het vlees doet geen nut. Lees Job 13: 9 en 10.

We leven hier nu stil en rustig. Gewoonlijk ben ik om de andere dag vrij. God legt Geest en ijver in mijn hart om een werk te kunnen verrichten - zij het in schrijven dan wel in spreken. Als het werk klaar is blijft er een tijd van stille rust over. Wij hoeven elkander niet te verdringen, want God heeft ieders dienst zo klaargelegd dat men vrij van de ander varen kan. Wij hebben alleen maar acht te geven op “zijn werken”.

Vraag vader of hij het zo heeft als er staat in 3 Joh. 13.

Hartelijke groeten aan jou en allen thuis van je broer,



Johan.





Horten, 20 november 1908


. (71) Geliefde broer Aksel,

Hartelijk bedankt voor je fijne brief.

Wat de gemeenten nu nodig hebben, is de openbaring van de Geest in de kennis van God. We moeten proberen de broeders en zusters op te voeden, zodat ze hun jubel zoeken in het openen van de Schrift, want dat vermag, zowel nu als vroeger, de harten brandende te maken. Men is de jaren door gewend geraakt aan droge “leer”, en dat is de oorzaak dat men ook bang is voor Gods kennis, daar men deze twee zaken niet van elkaar onderscheiden kan.

Br. W. schreef aan mij, dat ik voorzichtig moest zijn met wat ik in het blad schreef. Maar de kwestie is zodat wij geen “beweging” hebben te steunen noch te beschermen. Wij moeten in de waarheid staan, al stort de hele “beweging” in. Bewegingen komen en gaan, maar Gods woord blijft eeuwig. Laat ons daarom beproeven wat Gods goede en welbehaaglijke wil is, en daarnaar handelen. Laat ons ook voortdurend de Schriften nagaan om te onderzoeken of alles wat we zien en horen naar de Schrift is.

Brand in je eigen hart en in dat van anderen 1 Samuel 3:10 en Openb. 3:22 in, want alle dingen gaan uit van de Here.

De hartelijke groeten aan allen thuis en aan de broeders en zusters, en aan jezelf. Je broer,



Johan.





Horten, 10 januari 1909


. (75) Geliefde broer Aksel,

Ik hoop dat je mijn brief van de 8e van deze maand ontvangen hebt. Vandaag ontving ik een zeer goede brief van vader. Ik stuur je hierbij nu de brief van T. terug waarin hij je uitnodigt om zijn intieme vriend te worden. Op deze vraag kan ik alleen maar antwoorden met Matth. 12:50: “Want wie de wil doet mijns Vaders die in de hemelen is, die is mijn broeder en zuster en moeder.” Zou het niet zo zijn, dat de uitdrukking “intieme vriend” er ook genoegen mee moet nemen, hierbij ingesloten te zijn? Maar wil T. een vriend naar het vlees hebben, dan moet hem onder de aandacht gebracht worden dat wij niemand meer naar het vlees kennen. Dat behoorde een dienaar des Heren toch werkelijk te begrijpen en het is een grote schande dat men zoiets schrijft. Wat mijzelf betreft ben ik van harte blij om te mogen leven, dat ik niet opgehangen wordt - laat staan een “intieme vriend” naar het vlees te hebben. Zulke onzin behoort niet te passeren zonder een stevige uitbrander.

Het lijkt mij steeds duidelijker te worden dat men in K. niet genoeg zorg voor de zwakkere schapen gehad heeft, daarom komt de Here nu om te richten tussen de vette en de magere schapen. Ez. 34:20. Het is zo gemakkelijk om de zwakke schapen met de flanken, de hoeven en de hoorns weg te stoten zodat ze verstrooid en uiteengedreven worden, vers 21. Wij zijn echter de mindere leden meer eer verschuldigd. Nu weet ik wel dat dit niet moedwillig gebeurd is, maar uit onwetendheid en onoplettendheid, zodat het nodig is deze vergrijpen ten strengste te oordelen.

Wat betreft het ambt van opziener behoort toch hij die daarnaar staat, door eigen persoonlijke arbeid in de gemeente in staat geweest te zijn de broeders en zusters om zich heen te vergaderen en hun volle vertrouwen te hebben. Zo iemand moet op een natuurlijke wijze, als vanzelf, hiertoe opgroeien. Wees nu niet te snel om deze dingen te regelen, opdat het een geestelijke gemeente kan worden. Laat het oordeel nu zijn werk doen en zie erop toe hoe ieder het op zichzelf toepast. Laat dan daarna het leven bewijzen wie van de broeders bekwaam is tot zo'n dienst.

Vader heeft het erover dat men het gebruik van de genadegaven verhindert. Op dat punt moet men voorzichtig zijn, zodat Gods Koninkrijk in alle opzichten groeien kan. Geliefde broer, ik heb een volkomen vertrouwen in Christus Jezus in jou. Jij hebt hier een groot werk te volbrengen. Laat ieder die eerherstel behoort te krijgen, eerherstel krijgen, en laat ieder zich oordelen die zich behoort te oordelen. Doe niets uit aanzien des persoons maar verricht alles voor Gods aangezicht. Wees, net als Mozes, getrouw in geheel zijn huis. Nu is het jouw tijd. Verricht je dienst in de leiding en kracht van de Geest en laat de dingen over je komen en tot je komen voordat je handelt. Laat het gaan zoals met (premier) Mikkelsen in 1905 toen hij zei dat de verhoudingen zich sneller wijzigden dan iemand gedacht had en dat het noodzakelijk was dat er opgetreden werd.

Er moet voorzichtig gehandeld worden in de gemeente van God, en het is een zalige dienst als men rein bevonden wordt in al zijn handelen. Laat daarom het geheel zichzelf ordenen en neem de tijd te hulp. Moge God de broeders en zusters in K. zegenen. Ik heb groot vertrouwen in jullie oprechtheid voor Gods aangezicht. Maar er zijn dingen die de gemeente besmet hebben en die God nu door oordeel wegreinigen wil. Laat daarom niemand verslagen zijn, maar wil met vrijmoedigheid het oordeel binnengaan tot verlossing en vrede.

De hartelijke groeten. Schrijf spoedig.

Groet de broeders en zusters. Groet vader en allen thuis.

Je broer,



Johan.





Horten, 22 december 1908


. (72) Geliefde broer Aksel,

Ik ontving vandaag je zeer fijne brief, met het blad. Ik heb de brief al twee keer doorgelezen. Ik moet de geest die in ieder ding zit proeven, de letters zijn niet het belangrijkste, en daarom moet ik rustig lezen en bestuderen en nogmaals lezen.

Je hebt het erover dat een opziener de man “moet” zijn van ייn vrouw. Ik heb in de Duitse en Engelse vertalingen onderzocht, waarin ook “zal” of “moet” staat. In de oude Noorse vertaling staat er “behoort”, maar in de nieuwe Noorse vertaling “zal”. Als er nu verder staat dat hij gehoorzame kinderen in alle betamelijkheid behoort te hebben, dan kunnen daarmee haast niet zulke kinderen bedoeld zijn van ongeveer drie en van anderhalf jaar zoals ik die heb, want die hebben er nauwelijks begrip van wat gehoorzaamheid of betamelijkheid is. Dus ziet het er voor ons slecht uit om aan de voorwaarden van een opziener te kunnen voldoen. Maar wat moeten wij er dan mee doen? Ik weet geen andere oplossing dan dat we de bediening die wij ontvangen hebben, volbrengen totdat wij in deze zaken naar behoren worden afgelost.

Paulus zelf was een opziener over de gemeenten ondanks dat hij ongetrouwd was. Toen hij deze voorwaarden stelde wist hij wel degelijk wat hij deed, want hij had door ervaring geleerd hoe vleselijk de mensen zijn. Als hij bevel geeft dat het de man moet zijn van ייn vrouw en dat hij gehoorzame kinderen moet hebben (Titus 1:6, gelovige kinderen hebben) enz., dan bedoelt hij daarmee dat het een man zou zijn waarop de mensen vertrouwen en steunen kunnen, een man die niet zo snel het verkeerde pad opgaat. Maar stel dat zo n man ineens zijn vrouw verloor, wat dan? Ook zijn kinderen zouden, net als alle andere sterfelijke wezens, misschien kunnen sterven, zou hij daardoor iemand worden die niet langer zou voldoen aan de voorwaarden. Wat dan? Zou hij dan moeten bedanken en weggaan? Nee! Dat neem ik niet aan. Als God alle touwtjes in zijn handen gegeven heeft, dan zal hij ze toch behouden, zolang als hij trouw is. Want het is God er alleen maar om te doen een getrouwe opziener te vinden. Als Hij er niet zo een vindt als in de brieven aan Titus en Timote�s staat, dan neemt Hij een ander, want niemand anders dan God stelt in zijn gemeenten herders, evangelisten en leraars aan. De mensen doen ook zo. Als ze geen bezem hebben om mee te vegen dan nemen ze een stoffer, en als ze geen stoffer hebben dan vinden ze er wel wat anders voor. Denk er eens aan dat er in een gemeente niemand zou zijn die al deze eigenschappen had, dan zou dus die gemeente geen opziener hebben. Dit was als voorbeeld van een in alle opzichten ware opziener voor Timote�s en Titus bedoeld.



23/12.

Gisteren toen B. kwam, ben ik gestopt en daarna hadden wij een kleine goede samenkomst bij ons thuis, waar een lege kamer is die ik voor de Kerst gebruikte als schoollokaal. Er zijn verscheidenen die graag nu ook Noors leren willen, maar het hindert mij in mijn toewijding in mijn gedachten aan het geestelijke en daarom ben ik er na de Kerst niet verder mee doorgegaan. We zullen zien wat God later ermee wil.

Maar nu weer terug naar de opzienersdienst. 1 Tim. 3:4-5: “Een goed bestierder van zijn eigen huis, die met alle waardigheid zijn kinderen onder tucht houdt; indien echter iemand zijn eigen huis niet weet te bestieren, hoe zal hij voor de gemeente Gods zorgen?”

Hieruit leren wij dat als iemand zijn eigen huis goed weet te besturen, dat hij ook leert te zorgen voor de gemeente. Maar als iemand ongetrouwd is en geen huis heeft te besturen, maar wel geestelijke kinderen heeft, en het blijkt dat hij de gemeente Gods besturen kan, zou zo iemand dan niet minstens op gelijke hoogte staan met een getrouwde man met kinderen, die nooit kinderen in Christus gehad heeft? Als hij geestelijke kinderen opgevoed heeft, dan liggen daarin voor hem ook de tijdelijke besloten. Paulus vermaande de getrouwden hoe zij zich moeten gedragen, hoewel hij zelf ongetrouwd was. Paulus had zonen in het geloof: Timote�s en Titus, en natuurlijk nog meer. Paulus reisde als apostel en had toezicht op de gemeenten; maar als hij als ongetrouwde kon rondreizen en alle gemeenten vermanen en op hen toezicht kon houden, dan mag men toch wel aannemen dat hij, als hij als ongetrouwde op een plaats gewoond had, toch wel op ייn gemeente toezicht zou kunnen houden.

Wat dat betreft is de Zoon des mensen ook Heer over de sabbat.

“Zelfs Levi, die tienden heft, is door Abraham aan het tiendrecht (van een ander) onderworpen, want hij was nog in de lendenen van zijn vader, toen Melchisedek deze tegemoet kwam.”

Zo is het ook met Paulus. Doordat hij opzieners aanstelde werd hij zelf ook opziener; want wie aanstelt moet beslist groter zijn dan degene die aangesteld wordt. Als de ongetrouwde de getrouwde aanstellen kan, dan zal de waarde van de persoon niet in het huwelijk liggen, maar in zijn verhouding tot God. Maar als deze dan ligt in de verhouding tot God, waarom dan mij laten hinderen door wat mijn bekwaamheid zou bevorderen? Want als de bekwaamheid er gekomen is zonder de middelen die deze bevorderen, dan is toch het doel bereikt. Waarom zou men zich dan laten hinderen door het middel?

Maar het is waar dat een opziener getrouwd behoort te zijn en gelovige kinderen behoort te hebben, want zo iemand is meer aan een plaats gebonden dan bijv. jij nu in Kr.sand. Je denkt er toch aan om de stad te verlaten, wat je haast zeker niet gedaan zou hebben als je ouder geweest zou zijn en grote kinderen zou hebben gehad.

Echter, bij gebrek aan de ene, gebruikt God de andere, zonder rekening te houden met het ideale beeld van een opziener, en in deze goddelijke besturing behoren wij inzicht te hebben. Zelfs de mensen zijn niet radeloos als ze niet precies het meest geschikte materiaal voorhanden hebben - hoeveel te minder dan God.

Er is een grote behoefte aan werkelijk gezondenen die uitgezonden zijn door de Heilige Geest en die in de gemeenten richtlijnen kunnen geven. Van zulke mannen wordt zeer veel gezag vereist. Ze moeten stalen zenuwen hebben, en een ijzeren geloof waardoor ze de dwaasheid kunnen bedwingen, en wijsheid om de moeilijkheden op te lossen, en liefde om geduldig te lijden, en vele andere eigenschappen.

Ik hoor dat jullie Gods Woord bestuderen en onderzoeken. Ja, daarin zijn diepten. Gods Geest heeft met mij gedurende vele jaren van vroeg tot laat gewerkt - voortdurend - met openbaringen in Gods kennis, en ik word te meer begerig hoe meer God mij geeft. De liefde gaat de kennis te boven, staat er. Dat verdraait men zeer. Gods kennis wordt door de liefde niet in het slijk neergehaald. Maar hoe meer kennis over God wij krijgen, des te meer verstaan wij zijn liefde. Als de kennis over God nog meer toeneemt, verstaan wij nog beter zijn liefde. En al wordt de kennis over God ook nog zo groot, toch is dan de liefde nog groter. Op deze manier gaan de kennis en de liefde hand in hand.

Ik heb veel om over te schrijven, mijn binnenste dringt mij ertoe, want God heeft grote dingen gedaan en de geur van zijn kennis vervult zijn uitverkorenen met vreugde.

(De rest van de brief ontbreekt.)





Horten, 8 februari 1909


. (76) Geliefde broer Aksel,

Hoewel ik begrijpen kan dat je je in je hart voorgenomen hebt om mij niet te schrijven, wil ik je toch in de kracht van Christus en in zijn naam enige regels zenden. Als ik iemand bedroefd heb, wie is er dan die mij blij maken kan dan degene die ik bedroefd heb? Het was niet mijn bedoeling iemand te bedroeven, en het is de bedoeling die men beoordelen moet als men een rechtvaardig oordeel vellen wil. Op het ogenblik hebben wij een meester in de rechten bij ons, en hij verklaart ons dat de gezindheid en de bedoeling is waar het op aankomt, als een misdadiger geoordeeld worden moet. Als er een misdaad plaatsvindt zonder dat de gezindheid van de overtreder ermee instemt, dan wordt de beklaagde vrijgesproken. Hiermee is niet gezegd dat ik vrijuit gaan zou in deze zaak. Zoals ik openbaar ben voor God, moge ik dit ook zijn in jouw geweten. Het was altijd een blijdschap voor mij wat van jou te horen en dat zal ook zo blijven. Echter, deze blijdschap is niet groter dan de waarheid zelf is, zodat ik die blijdschap niet zou kunnen opofferen ter wille van de waarheid. Maar omdat de waarheid van Christus mij zo dierbaar geworden is, zo is dus ook iedere broeder en zuster die uit de waarheid is, dierbaar voor mij geworden. En indien mijn ootmoed de gemeenschap in Christus Jezus bevorderen kan, dan is het van harte mijn vreugde om mij te vernederen, zelfs daar waar ik met de ijver van Christus streed voor de waarheid.

Niet dat dit mijn eer wordt bij jullie, maar bij God, die zelfs door het oordeel heen de grote lijnen ziet. Dus hoop ik dat we elkaar weer ontmoeten in Christus Jezus, misschien niet daar waar de verbinding werd verbroken, maar in elk geval ergens in het beloofde land, waar het aangezicht altijd erop gericht dient te zijn om naar Jeruzalem te gaan.

Er is ook hier in Horten iets aan de hand, maar door de Geest van oordeel en van uitdelging komt alles zeker in orde. “Wie afdwaalt van de weg van het verstand, zal tot rust komen in de vergadering der doden.” Spr. 21:16. We moeten met de strijd genoegen nemen in de vergadering der levenden - want zonder strijd geen overwinning. God leert ons altijd iets in de strijd. In de vergadering der doden heerst natuurlijk grote rust.

Slechts deze woorden tussendoor. Hartelijke groeten aan jou met 1 Kor. 4:2. Ter herinnering 1 Kor. 1:26-30. De groeten aan vader, moeder, broers en zusters. Je in het oordeel en de vrijmaking, de bedroefdheid en de blijdschap altijd mede deelachtige broer,



Johan.





Horten, 1e Kerstdag 1908


. (73) Geliefde broer Aksel,

Ik heb je zeer fijne brief met grote blijdschap zorgvuldig verscheidene keren doorgelezen. Ik heb ook de Schriftplaatsen waar je naar verwees doorgenomen - niet om die Schriftplaatsen te bestuderen, maar om zo goed mogelijk te begrijpen wat je zeggen wilde.

Het is geen gemakkelijke zaak om te schrijven zoals ik in de vorige brief deed, aan degene die je het laatst van allen van je zou willen afstoten. Ik schreef eerst twee brieven die ik verscheurd heb, voordat ik vond dat ik de juiste uitdrukkingen gevonden had. Want ik merkte zeer wel dat er dingen waren, die onze gemeenschap in de Geest dreigden te verstoren. Je hoopt dat ik een volgende maal “vermetel” genoeg ben om direct zonder omwegen en omhaal van woorden de vijand te ontmaskeren, zodat je hem daarheen kunt sturen waar hij thuis hoort.

Jij bent tandarts en hebt als zodanig vele kiezen getrokken. Toen je eens bij mij een kies trok, onderzocht je eerst met behulp van een fijner stalen instrument en een spiegel hoe het met de verrotte kies was, waar hij zat in het gebit, enz. Je vroeg zelfs R. om raad de laatste keer. Maar nu geef je mij de raad om meteen maar de tang te grijpen en erop los te gaan. Is dat werkelijk wel verantwoord? Kan het niet gebeuren dat je een verkeerde kies en misschien wel twee eruit trekt? Je beroep ligt toch dichter bij dat van een arts dan het mijne, daarom begrijp je wel degelijk wat het zeggen wil, dat een dokter “zijn diagnose stelt”. Maar nu geef je mij de raad om direct mijn prognose uit te spreken zonder voorafgaande diagnose.

Zoveel kan ik zelf wel zeggen uit ervaring, dat in een onbekend vaarwater iedere verstandige kapitein een dieplood gebruikt om de diepte te bepalen voordat hij met zijn kostbare vaartuig verder vaart. Jozua zond verspieders uit om het land te onderzoeken.

Als ik dus ben gekomen met indirecte manieren van spreken en ik mij bewoog in cirkels die steeds dichter bij het doel kwamen, had jij moeten begrijpen: “O, hij betreedt nu een terrein waarop hij niet volledig bekend is, dus is hij aan het peilen” enz., want dat was in die situatie het geval. Als een indirecte manier van spreken mij dichter tot een direct resultaat brengen kan, waarom zou ik dan niet alle middelen en manieren van spreken benutten die mij ten dienste staan?

Wanneer de vijand uit ons bewustzijn en leven afgescheiden moet worden, dan is dat als op de beer schieten die met je beste vriend worstelt. Je moet dan de juiste positie innemen op de juiste afstand, als je wilt voorkomen dat je ze alle twee raakt. Achteraf kan natuurlijk de vriend je verwijten dat je niet meteen vuurde zodra je de beer in het oog kreeg.

Slechts deze enkele regels ter overweging over dit geval, en als dat nauwkeurig gelezen en overdacht is, dan zul je wel begrijpen kunnen dat het er niet om gaat om te ijveren “tegen” de zondaar maar “voor” de zondaar en de vreze des Heren. Spr. 23:17.

Groet allen thuis en ook de broeders en zusters. Ik heb meer te schrijven, maar niet op dit moment. Je altijd in Christus toegenegen broer,



Johan.





Horten, 18 maart 1909


. (77) Geliefde broer Aksel,



Bedankt voor ons laatste samenzijn en ook voor je briefkaart. God is genadig en machtig. Hij baant wegen waar het anders onmogelijk is om doorheen te komen, en wij kunnen stilstaan en zijn wonderbaarlijke verlossing bewonderen. Alles wat verlossing heet is nu te verkrijgen in Christus Jezus. Maar het is God, de Vader, die Christus deed opstaan, in Wie alle verlossing te verkrijgen is. Toen God de Zoon opwekte uit de doden, deed Hij ook ons opstaan. Dus verrees niet alleen de Zoon, maar ook de gemeente, die zijn lichaam is. God heeft ons met Hem opgewekt en ons met Hem gezet in de hemel, in Christus Jezus. Ef. 2:6. Christus in u, de hoop der heerlijkheid. Ons leven is verborgen met Christus in God. Wij zien dus dat de opstanding van Christus een uitgebreide betekenis heeft.

De opstanding van Christus vond 1900 jaar geleden plaats. Sedert die tijd heeft er geen nieuwe opstanding plaatsgevonden. Hieruit verstaan wij dat wij ons al in Christus Jezus bevonden bij de opstanding nu 1900 jaar geleden. Maar om verder terug te gaan moeten wij zien bij Ef. 1:4,5 “Hij heeft ons immers in Hem uitverkoren voor de grondlegging der wereld, opdat wij heilig en onberispelijk zouden zijn voor zijn aangezicht. In liefde heeft Hij ons tevoren ertoe bestemd als zonen van Hem te worden aangenomen door Jezus Christus, naar het welbehagen van zijn wil.” In de opstanding van Jezus stonden dus allen op, die daar van tevoren toe bestemd waren.

“Hoe overweldigend groot zijn kracht is aan ons die geloven, naar de werking van de sterkte zijner macht, die Hij heeft gewrocht in Christus door Hem uit de doden op te wekken en Hem te zetten aan zijn rechterhand in de hemelse gewesten.” En hier kunnen wij slechts een fractie van verstaan, als wij denken aan ons verenigd zijn met Hem in de opstanding. Maar wij moeten niet alleen denken aan het in Hem zijn bij de opstanding. Ook waren wij in Hem toen Hij hier op aarde rondwandelde. Daarom heiligde Hij zichzelf voor ons opdat wij in waarheid heiligen zouden zijn.

Hij was de ware graankorrel, die in de aarde vallen moest en sterven om vrucht te dragen. En zoals de graankorrel in de aar uit de graankorrel voortkomt die in de aarde viel, zo komen ook wij voort uit Christus. Die graankorrel heeft eeuwen nodig om gerijpte korrels te krijgen, want Hij is verlosser voor alle geslachten door de eeuwen heen. Nu zullen wij ons - zoals de eerste graankorrel - bekleden met de liefde, die de band is der volmaaktheid, opdat de vrede van Christus heersen kan in onze harten, tot welke wij ook in ייn lichaam geroepen zijn. Kol. 3:14-15.

Ik hoop, zo God wil, met Pasen naar Oslo te komen.

Wees allerhartelijkst gegroet van je broer in Christus Jezus.



Johan.





Horten, 31 december 1908


. (74) Geliefde broer Aksel,

Gods genade en vrede.

Ik wens je weer een paar woorden te sturen over Gods goedheid en kracht.

Hier in Horten hebben wij de laatste tijd bemerkt dat de werkingen van de Geest verschillend zijn in de gemeente. Gisteren werkte de Geest krachtig tot het belijden van zonden; maar jammer genoeg kreeg die niet de overwinning. Eerder konden wij duidelijk merken dat de Geest werkte tot genezing, en er werd ook een zuster genezen van een maagzweer. Zij had bloedspuwingen en kon moeilijk lopen en kon allerlei voedsel niet verdragen. Gisteren waren br. Berg en ik bij haar. Zij is helemaal gezond en eet zowel zuur, zoet als zout. Dus hebben wij geleerd dat er verscheidenheid in werkingen is, maar dat de Geest dezelfde is. Deze zuster was nogal praatziek, en daarna heeft God door middel van de broeders op een bijzondere manier te kennen gegeven dat, als zij gezond wil blijven, zij haar lichaam alleen maar gebruiken moet tot Gods ere. Zij is namelijk al eerder van dezelfde ziekte genezen geweest, maar later weer ziek geworden. Ze was eens bij Bolzius in Zweden met haar been, dat een en al zweer was, en werd genezen. Ook hij zei haar dat, als ze haar gezondheid behouden wilde, ze zich wachten moest voor de zonde.

God kan het kwaad niet verdragen en laat daarom toe dat een mens ziek wordt. Lees Jak. 5:14-17. Uit vers 15 blijkt dat ziekte vaak in verbinding kan staan met gedane zonden. Lees ook 1 Kor. 11:29-33. De zuster was zeer geprikkeld toen we haar zeiden dat ze ophouden moest om over anderen te praten enz., maar nu heeft ze dit alles genomen als van God.

Je bemerkt dat br. P. het liefste heeft dat je aan mevr. P. schreef, als dat zo uitkwam. Ik heb namelijk aan br. P. geschreven dat zijn vrouw zich van haar ijdelheid bekeren moest. Als je naar mevr. P. schrijft, dan zou het wenselijk zijn als je je zo dicht mogelijk wilde houden bij Jes. 3:16 e.v., want zulke personen doen zoals er in vers 15 staat. Wij moeten in alle opzichten trouw aan de waarheid zijn in liefde, willen wij voortgang maken.

Alleen maar deze enkele regels met de wens voor een gezegend Nieuwjaar.

Groet allen thuis en de broeders en zusters.

Je broer,



Johan.





Horten, 28 maart 1909


. (78) Geliefde broer Aksel,



Hartelijk bedankt voor je fijne brief die ik vandaag ontving. Ik zie dat je in de “Stadspost” een van mijn privי brieven hebt laten afdrukken. Ja, het schaadt niet om Gods kennis op allerlei wijze openbaar te maken, zodat God in alle dingen en op allerlei wijzen door ons verheerlijkt worden kan in Christus Jezus.

Ik heb een artikel geschreven voor de “Stadspost” over onreine geesten. We zien uit Lucas 8:28 en verder dat de boze geesten Hem vroegen: “Indien u ons uitdrijft, sta ons dan toe in de kudde zwijnen te varen! En Hij zei tegen hen: Ga uit!”

Jezus sprak hier met de boze geesten en niet met de bezetene. De bezetene was door de boze geesten overmeesterd, die dan ook zijn verstand en spraakvermogen gebruikten. Hand. 19 vertelt ons van de zonen van Sceva die de boze geesten probeerden te bevelen, “maar de boze geest antwoordde en zeide tot hen: Jezus ken ik en van Paulus weet ik, maar wie zijt gij?” Hier was het weer de boze geest die het woord voerde.

Ik was ongeveer twee jaar geleden op bezoek bij een vrouw. Deze vrouw was wat gestoord geworden vanwege afpersing door haar familie. Ze was boos en ergerde zich zo hierover, dat ze merkte dat er iets knapte, zei ze. Vanaf datzelfde moment zei ze dat ze niet gered worden kon. Ik sprak persoonlijk met haar en vroeg haar of we niet konden bidden. Ja, zei ze, dat mag u wel, maar voor mij hoeft u niet te bidden want ik kan niet gered worden. Een oudere dame die daar ook aanwezig was, vroeg aan deze oude vrouw of ze woord voor woord nazeggen wilde, wat zij bad. Ja, zei ze, u zult wel begrijpen dat ik de woorden na kan zeggen, maar het helpt voor mij toch niet. Mijn schoonmoeder was later daar. Zij was ook erg wanhopig over haar, maar legde - bijna onbewust - de handen op haar hoofd en gebood de boze geest in Jezus' naam uit te varen. De oude vrouw keek verwonderd naar haar op en was genezen vanaf datzelfde moment. Ongeveer een maand later stierf ze in het geloof aan haar Verlosser.

Je begrijpt dus wel dat ik niet met de oude vrouw gesproken had, maar met de boze geest waarvan zij bezeten was.

Het is voor ons zeer noodzakelijk te weten dat wij mensen kunnen ontmoeten met wiens geest we kunnen spreken, maar niet met de persoon zelf. Zijn er niet volop van zulke personen in de psychiatrische inrichtingen? Ik dacht eraan dat het goed kon zijn om door middel van de “Stadspost” wat kennis hierover door te geven en daarom zond ik een artikel in. In Jezus' naam konden wij dan boze geesten uitdrijven en daardoor deze stakkers te hulp komen.

De boze geest is goed herkenbaar wanneer deze zegt: “ik kan niet verlost worden.”

Vaak worden mensen bezeten door over bepaalde dingen te tobben tot het begint te malen, en dan gaat het mis. Zo iemand is dan volledig overwonnen, en dan krijgt men met de geest te maken die deze mens overwonnen heeft en niet met de persoon zelf.

We zien dus het verschil tussen de boze geest en de persoon waarin de boze geest zich woning heeft verschaft.

Moge God zijn volk opwekken zodat men ook deze stakkers te hulp komen kan, want er zijn absoluut meer van zulke mensen om ons heen dan wij denken. Maar zij gaan er natuurlijk voor door dat ze hun verstand kwijt zijn.

Petrus was niet bezeten, maar hij liet zich zo erg door Satan beetnemen dat Jezus zeggen moest: “Ga achter mij. Satan!” Want het was Satan die door Petrus sprak dat Jezus zichzelf sparen zou.

Zelfs onder gelovigen bestaat dus de noodzaak te beproeven wat gezegd wordt.

Doe thuis de groeten als je daar komt. Wees zelf allerhartelijkst gegroet van je broer en medearbeider in de Here,



Johan.





Horten, 15 april 1909


. (79) Geliefde broer Aksel,



Hartelijk bedankt voor het samenzijn in Oslo. Ik heb een brief van troost geschreven aan broeder W., want ik begrijp dat zij veel strijd hebben. Ik heb daarin vanuit de Schriften bewezen dat het de Geest is die wij nodig hebben en niet alleen maar de letter. Ik heb tevens een artikel geschreven aan “de Zendeling” over de verdorven leer waarin sprake is van over Rom. 7 heen te springen in Rom. 8. Ik ontmoette namelijk in een eethuis in Moss een broeder die ook naar Rom. 8 “gesprongen” was. Een andere broeder daarentegen luisterde vol aandacht hoe ik het uitlegde. Hij stelde mij allerlei vragen, maar hij zei tenslotte dat hij het er volkomen mee eens was en dat het hem zeer verblijdde om het op deze manier te horen.

Hoe het wat mij betreft zal gaan weet ik niet. Het lijkt alsof de deuren overal gesloten zijn. Misschien geven een paar christelijke bladen mogelijkheid om m'n hart uit te storten. God is het die toesluit en God is het die opent en hier is niets aan toe of af te doen.

We leven in bijzondere tijden, moge God ons geven waakzaam in alle dingen te zijn.

Groet de broeders en zusters en wees allerhartelijkst gegroet van je broer in Christus Jezus,



Johan.





Horten, 20 april 1909


. (80) Geliefde broer Aksel,

God is goed.

Bedankt voor je fijne brief waaruit ik zie dat br. N.N. uit Bergen een reis maakt naar Horten. Mijn werk is niet verbindingen naar buiten te leggen, maar naar binnen toe. Daarom kan ik niet zo uit de voeten met diplomatieke onderhandelingen, die weliswaar zeer noodzakelijk zijn voor “de gang van zaken”; doch alles wordt gedragen door wat men kan halen uit de goddelijke bronnen. Daar nu het ene - ter wille van de liefde - het niet kan stellen zonder het andere, moeten wij ons ter beschikking stellen - niet zozeer om het nut - maar opdat Gods volk des te eerder zal leren begrijpen dat wij verschillende leden aan het lichaam zijn en dat niet alle leden dezelfde werkzaamheid hebben. Met verwijzing naar het bovenstaande is br. N.N. dus hartelijk welkom, want hij verwelkomde mij ook toen ik in Bergen was.

Je hebt het over het blad. Dat moet in rust geboren worden en voortkomen uit een behoefte; want het is God die in al onze behoeften voorziet in Jezus Christus. Alles in het blad moet direct leiden tot godsvrucht. Wij hebben genoeg “bladen met vertellingen”. Wij hebben een “werk”-blad nodig, vol van Geest en leven. Als men zoiets door Gods genade voor elkaar krijgen kan, dan zal het “de leider” worden voor het geestelijke leven hier te lande - niets minder dan dat, en dat zal in zichzelf voor de verspreiding zorgen. In ons land is er zeer wel behoefte aan een onderwijzend blad, dat richtlijnen kan geven. De behoefte is er al; alleen moet de behoefte ons als een last op het hart liggen. En eerst als men dit als een last heeft ontvangen, zal deze last zelf de kracht zijn die door Gods Geest tot handelen aandrijft.

Als God in al onze behoefte in Christus Jezus zal voorzien dan zie ik bijna geen andere uitweg voor mijn verlangen dan juist door een blad. God heeft mij een sterk verlangen gegeven om dezelfde onderwijzing, waarmee Hijzelf mij onderwezen heeft, te verbreiden. Maar mijn verlangen heeft een uitweg nodig, die God naar zijn woord zal geven, om in “alle behoeften” te voorzien.

Ik doe niet veel moeite om mijzelf te verduidelijken, maar ik schrijf regelrecht uit mijn hart, omdat je immers begrijpt wat ik bedoel.

Met broederlijke groet,



Johan.





Horten, 29 april 1909


. (81) Geliefde broer Aksel,

Gods genade en vrede.

Bedankt voor je zeer fijne brief, waaruit ik zie dat je het goed maakt en dat je voor jezelf in stilheid leven wilt. Ja, dat is het beste van alles. Het ga je goed in de nabijheid van God in rust en vertrouwen. Kan men zich iets hogers en een meer verdiepte rust hier op aarde indenken dan voor Gods aangezicht te staan en zijn stem te horen? Men behoeft zich over de werken niet te bekommeren, want het gaat niet om de hoeveelheid werken, maar het komt aan op hun kwaliteit. God wil graag iemand hebben die voor zijn aangezicht staat; er zijn er namelijk genoeg die voor het aangezicht van het volk staan. En als wij Gods eer zoeken in alle dingen dan zal God ons niet beschamen. Daarom was ik verheugd toen je het erover had om in stilheid te leven. Maar nu zijn er twee soorten stilheid - een stilheid des doods en een luisterende stilheid. Laat ons de laatste kiezen met alle waakzaamheid.

Br. Andresen (de blijde metselaar) was enige dagen hier, en ik kan hem niet genoeg eren. Hij bad dag en nacht tot God en was tot grote zegen. Hij legde zijn handen op mijn zoon die ziek was en hij was vanaf hetzelfde moment genezen. Br. Andresen is nu in Larvik en Kongsberg. Ik geloof dat hij tot grote zegen zou zijn in Kr.sand, want hij leert de mensen hoe ze moeten bidden.

Je hebt het over het artikel in “de Zendeling”. Het was verheugend te horen dat iemand zich vermand heeft en begonnen is na te denken. Natuurlijk kan zo'n klein artikel niet alles bevatten wat mogelijk is, zodat de beperkingen ervan zeker raakvlakken kunnen hebben, hetgeen de tegenstanders aanleiding kan geven om over dingen te spreken die niet eens in dit artikel genoemd zijn. Maar wij verstaan ten dele en spreken ten dele. Ik heb echter alles in Gods hand laten rusten want ik ben niet van plan mijzelf te verdedigen. Het is ter wille van de waarheid als waarheid dat ik, in de genade die God geeft, geprobeerd heb om iets van de absoluut valse leer te verwijderen, die de allermeeste van de wet verloste kinderen Gods doorzuurd heeft. Meerderen zijn beland in de valse vrijheid en in allerlei zonden terechtgekomen. Het is dus absoluut nodig dat er iets in deze richting gezegd wordt. Er zijn nu vele broeders en zusters onder de laatste opwekking vervuld met de Geest, en het zou verdrietig zijn als al deze mensen zouden terechtkomen in zulke ellendige leringen. Het is door vrees voor slavernij dat men zich aan zo'n leer vastklampt. De waarheid echter bevat in zichzelf de eigenschap tot vrijmaking, zodat men niet bang behoeft te zijn om deze te erkennen.

Broederlijke groeten. De jouwe in Christus,



Johan.





Horten, 14 mei 1909


. (82) Geliefde broer Aksel,

Gods genade en vrede.

Bedankt voor je fijne brief die ik pas nu beantwoord. Ik heb veel te doen. Er moet gewerkt worden aan alle kanten. Br. Ellefsen is nu weg met de “Norge”. Alles gaat zo fijn aan boord, zegt hij. Br. Aslaksen (de cadet) heeft nu examen gedaan en werd nr. 1 met grote voorsprong op de tweede. De chef van de krijgsschool - commandeur Dawes - feliciteerde hem. Het wordt steeds fijner als wij met elkaar spreken. Hij heeft een vastberaden natuur. Hij heeft in vele dingen een duidelijk begrip en wat hij heeft is rein. Hij kan gemakkelijk de geesten onderscheiden. Het is interessant om te horen hoe duidelijk hij onderscheid kan maken.

Merkwaardig genoeg heeft nog steeds niemand in “De Zendeling” over Rom. 7 en 8 geantwoord of geschreven. Mijn hart verheugt zich in de stilte, die een verkwikkend manna is voor de ziel. Al het gejaag is wind en ijdele leegheid. Maar omgang met de Here geeft kracht in de beenderen en tevredenheid in de diepste uithoeken van het hart. Te liggen aan de borst des Heren laaft lichaam, ziel en geest.

Onze lichamen verouderen en vergaan tenslotte. Dat bewijst in voldoende mate dat de wet der zonde en des doods in het lichaam werkzaam is. Dat is een overtuigend bewijs. Daarom zijn niet onze lichamen vrijgemaakt van de wet der zonde en des doods, maar wel onze gezindheid. Merkwaardig dat dit zo moeilijk te verstaan is.

Ik kreeg pas een brief van vader waarin hij zo verdrietig was. Het kwam hem voor dat allen zichzelf zochten. Vandaag kreeg ik weer een brief en nu was hij zeer vrijmoedig en blij. Wij hebben er geen recht toe om versaagd te zijn als enkelen zichzelf zoeken. - Laten wij dus proberen om tot Christus te trekken.

Hartelijk gegroet in Jezus Christus.



Je broer Johan.





Horten, 13 augustus 1909


. (83) Geliefde broer Aksel,



Gods genade en vrede.

Hartelijk bedankt voor je fijne brief. Wij hebben pas br. N.N. uit Kopenhagen bij ons gehad. Hij was bij ons van donderdag tot zondagmorgen en ging daarna verder naar Oslo. Het was een zeer fijne broeder. Hij zelf zei dat hij zoveel gekritiseerd had; maar we werden het erover eens dat degene die op een vaderlijke manier de fouten die hij ziet, in alle liefde in orde brengen kan, groter is dan degene die bekritiseert. We werden het hierover dus eens en ik wenste wel dat allen die van God de genade ontvangen hebben om scheiding te maken tussen edel en onedel, dit vermogen gebruikten om het volk van God te helpen in plaats van te bekritiseren en ze nog verder weg te jagen. Er zijn genoeg tuchtmeesters, maar er is een groot gebrek aan vaders in Christus Jezus. Mochten wij dit bedenken!!!! Er is een gerijpte gezindheid nodig om aan beledigingen, onbetekenende foutjes waar vele kinderen Gods onnodig mee bezig kunnen zijn e.d. voorbij te kunnen zien, zodat Gods volk geleid kan worden. De koers van een schip kan door 2 א 3 spaken bijsturing van het stuurwiel veranderd worden, maar veel kritiek over de koers helpt niet.

Ik kan het niet anders zien dan dat wij het beste in de rust zijn, als onze gedachten en ons gemoed bezig zijn met God. Wij houden ons immers niet bezig om ons hoofd te vullen met theologische kennis, maar wij zijn bezig met wat ons geopenbaard wordt door de Heilige Geest. De gedachten moeten ergens bij bepaald zijn en in het vlees kan men immers geen rust vinden, dat weet je wel. Maar de kwestie is waarschijnlijk dit, dat br. N.N. niet veel op heeft met dit zware voedsel en dus stelt hij voor om te rusten; maar deze rust (vakantierust) heeft toch meer zijn oorsprong in het vlees dan in de wereld des Geestes. Moge God je genade geven om degenen met wie je in aanraking komt, geen rust te geven voordat ze in de waarheid rusten. Voor vakantierust is er nu allerminst tijd. Zr. P. zou ook wel liever rust gehad hebben, maar toch kreeg ze in het geheel geen rust voordat ze in Gods wonderbare waarheden rustte.

De wijsheid van boven is vooreerst rein, vervolgens vreedzaam. Niet eerst vreedzaam en daarna rein. De mens wenst vreedzaamheid in de toestand waarin hij is, maar de wijsheid die van boven is vereist vooreerst reinheid.

Wees allerhartelijkst gegroet van je in Christus strijdende broer,

Johan.





Horten, 23 augustus 1909


. (84) Geliefde broer Aksel,

Gods genade en vrede.

Bedankt voor je briefkaart vanuit Lyngרr. Gisteren was br. N.N. hier. We spraken samen over velerlei zaken, en speciaal over Rom. 7 had hij veel te vragen. Hij vroeg o.a. hoe Paulus zeggen kon dat het gebod hem ten dode werd, om later te zeggen dat niet het gebod hem ten dode was geworden, maar de zonde. Dat lijkt ook wel wat vreemd, maar ik geloof wel dat hij enigszins tevreden gesteld was met het antwoord.

Ik verklaarde hem dat het gebod, de zonde en ik, drie verschillende dingen waren. Toen de zonde en ik ייn waren, werkte het gebod, totdat ik bemerkte en verstond dat ik een last meedroeg (de zonde) die nooit de eis der wet vervullen kon. Het gebod werkte nu zo lang op mij in dat allerlei begeerlijkheid bewust voor mij werd. Het gebod werkte zodanig, dat ik al mijn ellende te zien kreeg en het gevolg daarvan was, dat ik mijn mandaat neerlegde. Het gebod dat ten leven moest leiden bleek voor mij juist ten dode te zijn. Maar juist toen ik stierf, werd ik levend en kwam ik in harmonie met het gebod.

Zo zien wij dat het gebod mij ten leven was, werkelijk leven, maar d.w.z. na het sterven (het opgeven van mijzelf). Maar dit alles gebeurde omwille van de zonde, zodat deze als zonde geopenbaard zou worden. Dus werd de zonde hem ten dode door datgene wat goed was, n.l. het gebod. En dat wil dan weer zeggen: Vroeger was ik verenigd met de zonde, maar nu ben ik verenigd met het gebod.

Tevens kon hij vers 20 niet begrijpen: “Indien ik nu datgene doe wat ik niet wens, dan bewerk ik het niet meer, maar de zonde die in mij woont.” Hierover echter kwam hij tot volle klaarheid en verheugde zich daarover. Overigens was hij een scherpzinnig denker. Maar je weet wel dat het mogelijk is om een scherpzinnig denker te zijn maar traag in het verstaan. Dat bedoel ik niet te zeggen van br. N.N., maar noem ik alleen ter overdenking in dit verband.

Overigens hadden we het goed met elkaar. Hij was niet bang om zichzelf bloot te geven. Hij kwam om half twaalf en vertrok om half zeven 's avonds. Merkwaardig genoeg zei hij, dat hij niet begreep wat ik schreef. Ook vertelde hij, dat de laatste brief waarin ik schreef over “het lichaam van Christus” (de gemeente) en “de mens” niet begrepen werd. Juist deze kleine brief bevatte veel kostbare waarheden, maar hij zei dat het zeer compact was en dat het zoveel gedachten tegelijk waren.

Ik geloof dat wij over deze diepere dingen niet tot de mensen in het algemeen spreken kunnen maar dat wij ze slechts leiden kunnen vanuit het punt waar zij zich bevinden. Ik zei ook tegen br. N.N. dat niet het gehele volk van God discipelen van Jezus waren, maar alleen zij die het kruis opnamen. Hier was hij het mee eens. Hij was nu vast besloten om het kruis op te nemen. Hij had groot vertrouwen in jou, en voelde zich altijd geoordeeld als hij met jou samen was. Dat was niet zo behaaglijk, maar dat hoorde erbij, zei hij.

Slechts dit kleine “rapport” over ons samenzijn. Groet allen die thuis zijn. Ik hoop dat wij elkaar ontmoeten na die reis naar het westen van het land. Het is altijd zo goed om met je te spreken over de geheimenissen van Christus. Br. N.N. is een goed object, als hij maar het kruis zou kunnen verdragen.

De hartelijke groeten van ons allen hier.



Je broer Johan.





Horten, 30 augustus 1909


. (85) Geliefde broer Aksel,

Zojuist heb ik je fijne brief ontvangen. Je hebt het daarin o.a. over F., dat hij klaar is met het lichaam der zonde, enz. Ik geloof dat, als je hem enige malen overtuigd hebt over het juiste, je dan deze zaak met rust moet laten, want die voortdurende strijd zal je lichaam afmatten zonder overeenkomstige vrucht. Ik zelf heb F. tot in het oneindige herinnerd aan deze dingen, maar hij wil er niet aan. Er is vermoedelijk iets in zijn leven dat hij niet in het licht brengen wil, want dan probeert men er onderuit te komen door duisternis en verdraaiingen. Wij zijn vrij van verantwoordelijkheid in deze zaak, omdat wij tot in het oneindige hem eraan herinnerd hebben dat wij door veel lijden in moeten gaan in de heerlijkheid en dat wij de weg van het kruis gaan moeten.

Het verblijdt mij zeer, geliefde broer, om je ijver voor God en je liefde tot de waarheid te ervaren - zelfs waar dit lijden bewerkt. Houd getrouw vol, zowel persoonlijk als in de dienst, met wat je hebt, dan zal God je een rijke ingang in Gods eeuwige Koninkrijk geven.

Ik heb nu kazernewacht en heb zo tijd gehad om enkele Engelse geschriften te lezen die je me gaf. Mrs. Penn-Lewis schrijft zeer voortreffelijk: “Wenken voor arbeiders.” Ook heb ik in “Die Heiligung” gelezen.

Als men mensen treft die traag zijn in het verstaan, dan wordt het lichaam afgemat onder het voortdurend zoeken naar middelen om te overtuigen, maar een rustig onderling gesprek met gelijkgezinden sterkt zowel lichaam, ziel als geest. Ik geloof dat jij die een zwak lichaam hebt, juist hier waakzaam moet zijn, zodat je je niet onnodig overmatig zult inspannen. Want je weet dat het niet alleen in de tijd van Paulus was, dat er mensen waren die fel tegen waren; er zijn ook in onze tijd volop van zulke mensen als bijv. de kopersmid. Ik kan me niet voorstellen dat men zijn krachten aan zulke mensen zou moeten verspillen, tenzij ik de voldoening zou kunnen smaken dat ze zich gewonnen geven. Er is niets zo zenuwslopend als moeite gedaan te hebben om te overtuigen zonder vrucht. Zulke halsstarrige objecten moet men aan zichzelf overlaten! Jezus offerde aan zulke mensen tijd noch moeite; Hij antwoordde de dwaas naar zijn dwaasheid en liet hem verder dobberen. We hebben het nodig om in zulke geestelijke hardhandigheid geoefend te worden.

Mevr. L. is hier en heeft mij een keer bezocht. Ze is ook op een samenkomst geweest. Zij trad zeer manhaftig en belerend op, zowel bij mij als bij het begin van de samenkomst. Over de fijne geestelijke tact, die een geestelijke vrouw siert, moet zij onderwezen worden. Eveneens moet haar blik afgewend worden van de gaven naar de gever. Maar deze taak moet F. op zich nemen, want ze had het meeste vertrouwen in hem. Indien deze dingen niet direct in orde gebracht worden, dan zal de opgeblazenheid haar verderven en zal men haar over een tijdje weer in de wereld kunnen vinden. Hier heeft hij die meent een herder te zijn, iets te doen. Het is best te begrijpen dat mej. H. autoritair optreedt. Dat is te danken aan de toegeeflijke aardigheid. Zo kan men zien hoe noodzakelijk het is om geheel vanaf het begin al het ongezonde weg te houden.

De hartelijke groeten,



Je broer Johan.





Horten, 29 september 1909


. (86) Geliefde broer Aksel,



Genade en vrede van Jezus Christus onze Here.

Bedankt voor je fijne brief, die ik vandaag ontving. Het is altijd een vreugde om jouw brieven te ontvangen daar je je altijd beijvert om God in erkentenis en leven meer en meer nabij te komen.

Zondag was ik bij br. Ellefsen, die verlof had. Hij had een heel jonge 3e kl. matroos bij zich, die aan boord vrede met God gekregen had. Br. Ellefsen is nu ijveriger dan ooit tevoren. Het leven aan boord en de tegenstand heeft hem alleen maar dichter tot Christus gebracht.

Br. B. die met de andere kruiser “De Tordenskjold” mee was, kon vertellen over een jonge leerling machinist die aan boord bekeerd was. Diens vader en moeder en tevens al zijn broers en zusters, 9 in totaal, waren bekeerd, alleen deze jongen was nog niet zover. Maar daar hij nu vertellen kon dat hij aan boord Jezus gevonden had was er een grote jubel bij hem thuis. Ze durfden het niet aan zijn zwakke moeder te vertellen daar ze bang waren dat de verrassing te groot zijn zou. Br. B. stond gisteren met tranen in zijn ogen en zei dat hij zo verlangde naar een gesprek over allerlei dingen.

Het is merkwaardig hoe God werkt, ja merkwaardiger dan dat ik het zeggen kan. Zijn goedheid wordt meer en meer openbaar, zodat ik in de laatste dagen veel gedacht heb aan Ef. 2:7; “om in de komende eeuwen de overweldigende rijkdom zijner genade te tonen naar (zijn) goedertierenheid over ons in Christus Jezus.”

Tijdens een gesprek bij N.N. wierp God voor ons een heerlijk licht over 2 Petr. 1:19 en de rest van dit hoofdstuk, waarin men duidelijk ziet dat de Schriften (het profetische woord) nooit voortgekomen zijn uit de menselijke wil en dat deze daarom dus ook niet uitgelegd kunnen worden door de wil van een mens, maar door en in de Heilige Geest.

Jij hebt een verlangen om de weg des geloofs te gaan. God wil zeker dit verlangen vervullen naar zijn rijkdom; want Hij heeft een rijke overvloed aan situaties waarin Hij ons brengen kan om ons geloof te beproeven, dat, als het de proef doorstaan heeft, kostelijker is dan vergankelijk goud, dat toch door vuur beproefd wordt. Maar bij de HERE Here is een uitweg zowel uit het vuur zowel als uit het water en uit het dodenrijk - een eeuwig gewicht aan heerlijkheid binnen. Daarom zal God zeker ook hier een uitgang vinden. In stilheid en rust zal onze sterkte zijn. Wij zullen stilstaan en de verlossing des Heren zien. Je weet zelf wel hoe we hierover samen gesproken hebben.

Bedankt voor de groet. Die kwam zo bijzonder van pas en was mij tot zegen. God heeft poorten van koper verwijderd en ijzeren grendels verbroken en Hij zal dat verder blijven doen.

Het is slechts onze arbeid in de Geest die eeuwigheidsvrucht draagt, en dat is goud, zilver en kostbaar gesteente, dat het vuur verdraagt als de dag verschijnt. Laten wij daaraan denken en anderen hieraan herinneren, zodat wij meer en meer Gods medearbeiders worden kunnen en met Paulus zeggen kunnen: “Gods medearbeiders zijn wij; Gods akker, Gods bouwwerk zijt gij.” God is Geest en zijn werk geestelijk en daarom moeten wij, indien wij zijn medearbeiders willen zijn, iets in de Geest verrichten. Gods akker te zijn is ייn ding, maar arbeider op deze akker te zijn is iets geheel anders. De hartelijke groeten,



je broer Johan.





Horten, 13 oktober 1909


. (87) Geliefde broer Aksel,

Bedankt voor je fijne brief en het telegram. Ik kreeg vandaag, met je brief, ook een lange brief van br. N.N. Je moet de reis zo indelen dat je zaterdag hier aankomt, want er zijn mogelijk nog verschillende zaken te bespreken. Br. N.N. heeft veel strijd, hoor ik, maar hij moet het in stilte uitlijden. Je moet aan hem schrijven en hem nu en dan een vermaning geven. Ik schreef hem vandaag dat wij tot nog toe genoeg geestelijke wrakken hebben (d.w.z. van hen die nog niet gevochten hebben tot volkomen overwinning) en dat men als redacteur van een tamelijk groot blad een man hebben moet met volkomen overwinning.

Het was verheugend te horen dat ze samen zouden komen om het vraagstuk van de heiligmaking te bespreken. Er is, zoals je weet, aan het einde van de vorige maand een heiligmakingsconferentie geweest bij N. in Kopenhagen, waarvoor br. P. en R. uitgenodigd waren. Nu heb ik aan br. R. geschreven en hem gevraagd om mij er iets over te vertellen, hoe die bijeenkomst verliep, welke onderwerpen aan de orde zijn geweest en tot welke resultaten men gekomen is.

Zowel hier te lande als in geheel Scandinaviכ is behoefte aan een doelbewust heiligmakingswerk. Besprekingen en conferenties zijn er genoeg geweest. Als men er nog meer zou willen houden, dan zou het een heiligmakingsconferentie moeten zijn, waar men de noodzakelijkheid bespreekt om de kennis te verbreiden van hetgeen op de opstandingskracht volgt, namelijk: de gemeenschap aan het lijden van Christus. En dus is er behoefte aan een blad over heiligmaking. Veel van de christelijke bladen die nu verschijnen zijn op den duur nauwelijks levensvatbaar. Ze strijden teveel voor zichzelf en worden niet in een gezond geestelijk spoor geleid.

Indien nu br. E. en br. B. niet meegaan in het diepe spoor van de heiligmaking, dan zullen ze komen tot een passieve of misschien een tegenwerkende houding, hetgeen hen spoedig aan de oppervlakte zal brengen. A.s. vrijdag komt er vermoedelijk een artikel dat ik aan “De Zendeling” geschreven heb in het blad. Dat artikel is naar zijn inhoud radicaler dan de artikelen waar ik mij eerder aan waagde om te schrijven. Doordat ik het gevoel heb dat de redacteur ermee instemt kunnen zulke dingen mijn censuur passeren. Je weet zelf dat men zo schrijven moet dat het opgenomen wordt in het blad, ook al moet je je ter wille daarvan onthouden van de meest doeltreffende uitspraken.

Er is een groot gebrek aan eerlijkheid onder diegenen die de leer van het overstappen in Rom. 8 in het land ingevoerd hebben. Deze dingen zou ik zo graag aan het licht brengen, omdat ze hun leerbouwsels niet verdedigen, maar ze zonder tegenspraak laten vallen. En als ze hun leer laten vallen zonder tegenspraak, dan wil dat zeggen dat ze het roer loslaten. De geestelijke leiding glijdt hun uit de handen omdat ze het vaartuig niet in de juiste koers kunnen sturen. Heb je daar eigenlijk wel eens over nagedacht? Dat is en wordt het einde van de geestelijke veldtocht; want altijd nemen de overwinnaars het stuur over, zowel in het tijdelijke als in het geestelijke. Maar ze verstaan nauwelijks hun tijd van bezoeking. De tijd kwam voor Nebukadnezar dat het koninkrijk uit zijn hand gescheurd zou worden. We leven in een tijd van sterke geestelijke ontwikkelingen, waardoor het zeer noodzakelijk is om wakende en biddende te zijn. Daar God je genade gegeven heeft om te werken, zowel schriftelijk als mondeling, tegen de werkers die het roer graag in handen zouden willen houden terwijl ze geen begrip van sturen hebben, is het goed voor ons om deze dingen te bespreken. Ik heb in de laatste dagen sterker dan sinds lange tijd de gemeenschap aan Christus' lijden gevoeld. Dat heeft mij tot meer gebed gedwongen om troost te vinden. Ik hoop je spoedig te zien om verder met elkaar te spreken.

Je mede in de arbeid deelhebbende broer,



Johan.





Horten, 23 oktober 1909


. (88) Geliefde broer Aksel,

Bedankt voor je brieven. Het artikel heb ik doorgelezen en ik heb er niets op aan te merken - alleen maar dit dat ik wens dat deze waarheden wijd en zijd verbreid mogen worden. Het is goed dat het in de “Stadspost” komt.

Ik lees 's avonds hardop voor uit “de biografie van Madame Guyon” voor Pauline, en wij vinden het beiden van grote waarde voor een gelovige in ontwikkeling. Er staat o.a.: “In het begin van ons christenleven zijn wij er meer toe geneigd om ons te verblijden over de blijdschap dan over God zelf.” Ik heb nu ongeveer 110 bladzijden gelezen van de ca. 500 waaruit het boek bestaat. De brief van F. heb ik gelezen en het lijkt mij dat hij zich er zeer over verheugt dat hij blij is. De wortel van dat soort blijdschap moet worden uitgerukt en dan komt de reactie. Dat wij Gods Geest inademen, enz. moet je hem echt ontnemen. De lucht bestaat uit zuurstof, stikstof enz. en kan langs chemische weg in zijn aparte bestanddelen gescheiden worden. De lucht behoort bij het geschapene in de natuur en is helemaal niet de heer der schepping. Je moet de lucht grondig voor hem analyseren en hem dit zo materialistisch als je kunt voorstellen. Al verheugt F. zich iedere keer dat hij adem haalt over het gevoel dat hij ervaart, toch is dit alleen maar blij zijn over de blijdschap, zoals ik al eerder noemde, en dat heeft niets met Gods persoon te maken.

Madame Guyon zegt, dat het innerlijke werk in de ziel en het uiterlijke hand in hand moeten gaan. Dat is een grote waarheid. Wij moeten ons ervoor wachten om het werken naar buiten zo te forceren dat het werken naar binnen verzuimd wordt. Want anders zullen wij op een bepaald geestelijk niveau steeds weer dezelfde dingen verrichten. Dit kan best goed genoeg zijn, maar men moet niet zichzelf vergeten, zodat de eerste werken meer worden dan de laatste.

Nu was ik met N.N. zo lang aan het praten dat de veerboot wegvoer met zijn koffertje aan boord. Hij moest toen naar Fredrikstad telegraferen en at dus bij ons, waarna hij om 8 uur vertrok.

Ja, br. N.N. heeft ook zijn strijd, al had hij het nu goed gekregen, zei hij. Ik kreeg toch het gevoel dat hij niet het minste of geringste begrip had van, en ook niet in het minst mee was in de geestelijke strijd die nu plaatsvindt. Hij scheen volledig buiten dit alles te staan. Het is toch wel zeer merkwaardig hoe verborgen het is. Het is zo verborgen dat men zich helemaal ellendig kan voelen het alleen te moeten dragen.

God heeft ons in een sfeer gevoerd waar wij niet velen vinden kunnen om ons aan mee te delen. Ik vind dat dit meer en meer wonderlijk wordt, maar het is het werk van de Here.

Br. N.N. stond wat sceptisch tegenover Mme. Guyon, zei hij. Zij forceerde te veel en het was eigenlijk niet goed om er te veel in te lezen, meende hij. Ik zei hem, dat wij het Koninkrijk der hemelen met geweld tot ons moesten trekken. Hij was er bang voor dat jij te veel dacht en werkte en dat je kaars te snel opbranden zou door zo veel geforceerde geestelijke arbeid.

Dit alles moeten we laten voor wat het is. Wat mij betreft, ik ben niet bang om mij te veel aan God te wijden. Zijn wet is mijn lust en ik weet dat die ook jouw lust is. Maar als je zoveel werkt dat het je lichaam kost en je gezondheid verzwakt, dan moet je zelf je maat hierin zien te vinden. Je kent jezelf toch het beste. In ieder geval weet ik dat de rust in God ons zowel geestelijk als lichamelijk versterkt, want de rust van het gemoed en de vrede beןnvloedt het geheel.

Ik had gisteravond zeer weinig te zeggen tegen br. A. Ik wist eigenlijk niet wat ik zeggen zou. Mme. Guyon vertelt erover, dat twee vrouwen op zekere dag bij haar waren. Deze begonnen over de Bijbel te discussiכren, maar Mme. Guyon zat er stil bij en kon niets zeggen, zo werd zij in beslag genomen in de Geest. Enige dagen later kwam de ene vrouw weer en vertelde haar dat ze bedroefd was en zich wilde bekeren. Mme. Guyon vroeg toen of de andere vrouw haar overtuigd had. Neen, zei ze, het was uw zwijgzaamheid die mij zover gebracht heeft. Mme. Guyon was heel verwonderd. Hieruit kunnen wij leren dat als de Geest stilheid werkt, deze er zijn bedoeling mee heeft. De ene zwijgzaamheid komt door gebrek aan kennis, maar de andere door een overgave in de Geest. Deze laatste zwijgzaamheid is zo effectief.

Vanzelfsprekend kunnen er vele katholieke eigenaardigheden zijn die bij Mme. Guyon te vinden zijn, maar wij hebben licht van God ontvangen om de dop van de noot te scheiden. Ik zelf ben de vaste overtuiging toegedaan dat levensbeschrijvingen van aan God overgegeven personen, hun strijd en wedervaren om tot het licht te komen, goed en gezond zijn om te lezen. Maar ייn ding moet men wel ter harte nemen, n.l. om niet steeds weer bijv. Mme. Guyon aan te halen. De kwestie is, dat God ons daartoe geleid heeft dat wij ons verblijden te kunnen lezen dat anderen dezelfde ervaring gehad hebben, maar dat begrijpen niet allen.

Met betrekking tot de strijd in de geesteswereld die nu plaatsheeft moeten wij, zonder eraan te denken of anderen hier iets van verstaan zullen, ons door God laten leiden. Ik ben ervan overtuigd dat het zijn uitwerking zal hebben bij deze of gene, hier of daar, zonder dat ze het zelf begrijpen.

Ik vind dat het leven in God elke dag meer en meer dierbaar wordt en ik verbaas me er alleen maar over dat niet allen deze heerlijke en gebaande weg van heiligmaking willen gaan. Het boek van Mme. Guyon is voor mij een ware zegen geweest, want ik bespeur bij haar een ijver die mijn hart goed doet. Er zijn er in elke eeuw niet velen die zich op zo'n manier aan God toewijden. Ook vind ik er veel van de strijd terug waar ik zelf doorheen heb gemoeten.

Petrus was een man die begreep waar het op aankwam, daarom kon hij in zijn tijd zeggen: “Ik acht het mijn plicht, zolang ik in deze tent ben, u door herinnering wakker te houden.” Bedenk: door herinnering wakker houden. Dat is iets anders dan van Christus af te trekken. Verder zegt dezelfde apostel: “maar wast op in de genade en in de kennis van onzen Here en Heiland, Jezus Christus!”

Ik denk als slotsom dat dit recept het meeste waard is om in acht genomen te worden.

Ter overdenking: Spr. 21:16. Tot troost: Spr. 22:4.

De groeten met Spr. 4:20 tot het einde hoofdstuk. Let op vers 22. Dit vers spreekt wel over iets anders dan het lichaam uit te putten als men het woord des Heren ter harte neemt.



Je Johan.





Horten, 1 november 1909


. (89) Geliefde broer Aksel,

Genade en vrede.

Bedankt voor je twee brieven die ik zojuist ontving. Nu juist heb ik aan br. N.N. geschreven over mijn artikel, dat hij ook in deze zaak alleen maar naar Gods wil handelen moet en dat, of hij dit nu verbrandt, ter zijde legt of het aanneemt, de liefde van Christus ons hierom niet zal scheiden. Tevens heb ik er iets over geschreven dat hij het blad op het altaar leggen moet en het door Gods vuur moet laten verteren, zodat hij het in vernieuwde staat, als een blad dat respect afdwingt, weer terugontvangen kan. Hij sprak er tegenover mij namelijk over dat het blad in zijn levensonderhoud voorzag, enz.

Gisteren was ik op de samenkomst bij N.N., waar br. Berg en verscheidene broeders en zusters bijeen waren. Ik deelde het zangboek van vader uit, en na een goede samenkomst vertelde ik dat jij en ik een wonderbaarlijke openbaring ontvangen hadden van God over de bruidegom en de bruid. Onder grote stilte legde ik dat uit en, denk je eens in, het gleed de harten binnen en werd voor de hele bijeenkomst tot een heilige vreugde en blijdschap. Vandaag sprak ik met drie van hen die op deze samenkomst waren en ze verheugden zich onuitsprekelijk. Br. Berg nam het aan en verheugde zich. Hij zei dat dit nu juist datgene was wat hij nodig had. Ik sprak over heiligmaking en de belangstelling was zeer groot, zodat tijdens het gebed zowat iedereen hierover bad.

Interessant is het om de brief van br. A. te lezen. Hij heeft werkelijk het juiste zicht gekregen op de gemeenschap aan het lijden van Christus. Nu zul je ook nog zien dat vader dezelfde kant opgaat.

Er is nu een heiligmakingsbeweging aan de gang en er is meer aan de hand dan wij denken. Het is merkwaardig te zien hoe vast en zeker het doorzet. Hier in Horten is men gegrepen door een sterk verlangen naar heiligmaking. Moge God gestalte krijgen in ons en in zijn volk!

De brief van N.N. naar aanleiding van het artikel over “De Beweging” sluit ik hierbij in, zodat je zien kunt dat hij werkelijk bang is voor het blad. Ik verzocht hem om maar liever het artikel achter te houden daar zijn geloof en zijn werken met elkaar in overeenstemming moeten zijn, en dat hij geen werken verrichten moet die de draagkracht te boven gaan.

Ik ben het er met jou volledig over eens dat we de muren moeten bestormen, maar je weet dat een projectiel evenmin geschikt is voor het graven als een schop om iets te laten ontploffen. Maar daar beide hulpmiddelen zeer noodzakelijk zijn en werkelijk iets kunnen uitrichten tegen de muur, zal, of met de schop dan wel met het projectiel, de wil des Heren moeten geschieden.

Hiermee een hartelijke groet aan jou, daar in 's Heren studeerkamer. Ik heb duidelijk aan je brieven kunnen bemerken dat je “grondstof” voor onderricht bent.



Je broer Johan.





Horten, 2 november 1909


. (90) Geliefde broer Aksel

Gods genade en vrede.

Ik ontving zojuist een brief van N.N. waarin hij meedeelt dat hij met zijn blad voor meerdere duizenden kronen in de schuld zit, zodat hij niet vrij is. Hij ziet zich verplicht om het blad op zodanige manier te redigeren dat hij er financieel mee uit kan komen. Mijn artikel zal hij een eervolle plaats toekennen in z'n kast, zei hij. Ja, hierover is veel te zeggen, en daarom zeggen we maar liever niets.

Hoe het ook zij; het grondwerk, dat absoluut noodzakelijk is voor een ware heiligmaking, wordt door bovengenoemde geldzaken tegengehouden. Mijn dienst in Christus is er altijd op gericht geweest om eerst de grond geheel en al vrij te maken en er daarna op te bouwen. Om op vreemde grond te bouwen is voor mij net zo afschuwelijk geweest als - ja, ik weet niet hoe ik het noemen zal, maar ik zie het precies zo als geestelijke hoererij. Daarom wekken alle afbraakarbeiders de schijn hard en ongevoelig te zijn. Maar de mensen die in liefde tot de waarheid zich hebben laten afbreken, hebben later duidelijk ervaren dat mijn dienst in Christus niet alleen erin bestond om af te breken maar ook om op te bouwen. Helaas zijn er echter niet velen die mij in dit opzicht helemaal hebben kunnen volgen. Maar die mij zover gevolgd zijn, kunnen getuigen van de zalige gemeenschap die wij met elkaar hebben in de Heilige Geest.

God heeft mij al vanaf het begin hard aangepakt, bijna meer dan ik dacht dat een mens verdragen kon. Hij liet mij vuurproeven ondergaan, die enkel een zaak zijn tussen mij en God. Door zo grondig tenietgedaan en ontworteld te worden kwam ik al in een vroeg stadium in een diepe gemeenschap met Christus' lijden binnen. Al de ergste beproevingen ben ik vrijwillig ingegaan, zodat ik alles overboord had kunnen gooien en het lijden ontgaan, maar ik had voortdurend een gevoel dat, als ik dat deed, ik voor altijd in een verkeerde verhouding tot God gekomen zou zijn en zijn kracht en intieme gemeenschap had verloren. Het gevolg ervan was dat ik van God genade ontving om, onder zwaar lijden, al deze moeiten zegevierend te doorstaan.

Nu ik zelf deze weg heb moeten gaan is er dus ook juist in dit opzicht een werk met mijn persoon verricht - een vorming, geestelijke vorming, die God alleen maar kan bewerken. Juist hierdoor is alles wat ik schrijf zo hard, wat ik zeg zo hard en wordt het werkterrein alsmaar kleiner. Toen ik mijn bijdrage voor dit blad schreef heb ik uit alle macht geprobeerd me in te houden, dus als het zo behoedzaam in het blad kwam te staan, is dat niet gebeurd zonder behoorlijke inspanning van mijn kant om mij in te houden. Ik heb me in moeten houden ter wille van anderen.

Juist dit artikel dat in de kast terecht kwam, was de vrucht van een langdurig afbraakwerk. Het was nu zover gekomen dat het breekijzer in zeer belangrijke verhoudingen werd gezet, welke voor het werk der heiligmaking van het grootste belang zijn om uit de weg te ruimen. God heeft voortdurend aan mijn zijde gestaan en ik ben er zeker van dat God een heerlijke overwinning gegeven zou hebben, zelfs al hadden de vijanden van het kruis van Christus van ergernis geraasd. Zonder me er specifiek voor ingespannen te hebben kan ik zeggen dat de geestelijke arbeid in het blad volledig met beleid is verricht, met bewuste lijnen die wezen naar een bewust doel. Maar het komt mij elke keer voor de geest als ik tegengehouden word, dat mijn handen gebonden zijn, waarom ik tevreden ben ook wat dit betreft.

Het is een heerlijk werk dat God ons gegeven heeft om te verrichten en ik stel het zeer op prijs. Er is overal iemand nodig zodat het deeg van vele kanten doorzuurd kan worden. Het zal gelukken, daarvan kun je verzekerd zijn. Als de mensen de waarheid maar liefhadden zou het snel gaan.

Er is reeds een kleine schare op de weg van heiligmaking, en in de toekomst kan er sprake zijn van een kleine intieme “heiligmakingsconferentie” en van een klein blad “Heiligmaking”. Dit moet de eersteling zijn ofwel het voortreffelijkste sap van de “beweging”.

Wij hebben een blad nodig dat vrij is van alles en allen. Een blad dat afbreken kan tot op de grond en opbouwen. Een onpartijdig blad dat geen standpunt inneemt dat niet z'n oorsprong heeft in het goddelijke. Opbouwen, opbouwen wil men, maar men moet dan ook werkelijk toezien op welk fundament men bouwt. “Ik heb als een wijs bouwmeester het fundament gelegd,” zegt Paulus, “en een ander bouwt daarop verder, maar een ieder zie toe hoe hij verder bouwt! - Indien wij mensen trachten te behagen zijn wij geen dienaars van Christus.” In zulke omstandigheden onttrekt men zich aan het grondwerk. Maar God zij gedankt, niemand kan op een ander fundament bouwen dan wat gelegd is, namelijk Christus. Als iemand een ander fundament heeft, dan kan daar niet op gebouwd worden. Daarom is het toch absoluut noodzakelijk om eerst het ware fundament te leggen.

Hierbij de hartelijke groeten. Ik heb deze keer wat meer persoonlijk geschreven omdat dit juist nu misschien op z'n plaats kan zijn. Je altijd in de waarheid van Christus verbonden broer,



Johan.





Horten, 8 november 1909


. (91) Geliefde broer Aksel,

Ik ben zojuist van kantoor gekomen, en ondanks dat wij zo veel samen gesproken hebben moet ik je toch nog enige woorden sturen. Bedankt voor het samenzijn van gisteren en vandaag.

Wat Mme. Guyon aangaat zijn we het er toch over eens dat zij een heilige vrouw was die van God genade ontving om de ene waarheid na de andere op schrift te stellen. Ondanks dat geloof ik echter dat men, wil men zijn individuele originaliteit bewaren, Mme. Guyon lezen moet met een onderzoekende blik, zodat men zelf altijd de hoofdpersoon blijft die alles toetst en beoordeelt. Wij zijn toch verschillende leden aan het lichaam en elk lid heeft zijn toegemeten werkzaamheid. Daarom is het niet zeker dat de werkzaamheid van Mme. Guyon en die van ons dezelfde zijn. Nu moet onze persoonlijke werkzaamheid meer volkomen worden en deze moet niet gehinderd worden doordat wij teveel opgaan in de werkzaamheid van een ander. Er zijn in ons neigingen om ons volledig te schikken onder personen in wie wij vertrouwen hebben. Maar hier ligt een tamelijk groot gevaar, want men riskeert ermee dat men zijn persoonlijkheid verliest en de persoon die men bewondert de hoofdpersoon laat zijn. Hierdoor reduceert men zichzelf zodanig dat men tenslotte een bijpersoon wordt, een parasiet. Op deze manier komt men ook buiten Gods wil met zichzelf te staan. God spreekt erover dat iedere levende steen iets unieks wezen zal, zoals men in Openb. 21:19 lezen kan dat het fundament van de stad bestond uit twaalf verschillende soorten stenen.

Maar ook als wij dit duidelijk voor ogen hebben dan hoeft dat ons er vanzelfsprekend niet van te weerhouden om dat te lezen wat ons ook tot nut zijn kan voor onze ontwikkeling. Maar zich met hart en ziel over te geven zonder bovengenoemde instelling, is naar ik geloof ongezond en het kan ons beroven van onze aangeboren karaktertrekken, en onze originaliteit tenietdoen.

Christus leed geduldig om de vreugde die Hem wachtte. Hoe groter het doel was dat Hij voor zich had, des temeer kon Hij lijden. Daarom gaat het er nu voor ons om de heerlijkheid die wij in het vooruitzicht hebben, niet tot beneden het nulpunt te reduceren. Dan zou op ons het woord van de apostel van toepassing zijn: “Indien wij alleen voor dit leven onze hoop op Christus gebouwd hebben, zijn wij de beklagenswaardigste van alle mensen.” Maar er staat ook geschreven: “Wat geen oog heeft gezien en geen oor heeft gehoord en wat in geen mensenhart is opgekomen, al wat God heeft bereid voor degenen die Hem liefhebben.” Deze hoop geeft moed. Wie deze hoop op Hem heeft, reinige zich, gelijk Hij rein is. Door een goede hoop kunnen wij onszelf reinigen.

Toen Paulus zich van Christus verbannen wenste ten behoeve van zijn broeders - zijn verwanten naar het vlees, had hij daarmee een groot doel voor ogen - namelijk: al zijn broeders naar het vlees. Hij getuigde dat in de Heilige Geest, in dezelfde Geest die Christus bezat, Hij die tot een vloek werd omwille van ons. Er liggen grote doelen achter dit soort verbanningen, anders zou het niet uit te houden zijn geweest.

Het is altijd zo gezegend om met je te spreken, geliefde broer.

Er is wel niemand met wie ik zo vol begrip en op gelijke voet praten kan als met jou over goddelijke dingen. Ik dacht bijna dat je bang was dat ik voor N.N. te hard geweest zou zijn. Daarom liet ik jou ook alles van het begin af aan weten zodat je volledig begrip zou hebben voordat je je daarover zou uitspreken. Je steeg een heel eind in mijn achting, toen je het juist op zijn plaats vond dat men met het volste recht alles tot op de bodem kan onderzoeken, wanneer de betrokkene daartoe gelegenheid geeft.

Ja, mijn opgave is niet direct om te roemen, of het moet zijn dat roem evenzeer nodig is als af te breken. Daarom geloof ik zeker, dat je de roem met een oprechte gezindheid aannemen kunt. Een broederlijke groet in de Here. Het ga je goed.



Je Johan.





Horten, 22 november 1909


. (92) Geliefde broer Aksel

Bedankt voor de brief en de kaart en ook voor de bladen. Gisteren hadden wij een gezegende samenkomst. Br. Berg en de overigen zijn heelhartig betrokken bij het heiligmakingswerk. Ik geloof dat het zich tot grote zegen verder uitbreiden zal. N.N. is nu ongetwijfeld tot andere gedachten gekomen en dat is niet te vroeg. Naar de tijd gerekend had hij leraar in Christus moeten zijn, maar nu heeft hij slechts begrip voor de beginselen der leer. Het is verdrietig dat men door onverstand en lafheid betreffende het lijden met Christus de kostbare jaren en dagen verkwist, zodat men zelfs op hoge leeftijd de eenvoudigste waarheden niet vatten kan.

N.N. zei eens tegen mevrouw R. dat men toch niet anders zeggen kon dan dat wij de waarheid spraken. Denk je in, hij begreep wat waarheid was, echter om niet in conflict te komen met R. en zijn vrouw, verwierp hij deze omwille van vleselijke vrede. Dat kan men geen liefde tot de waarheid noemen. Juist dat heeft hem sinds jaar en dag gevangen gehouden. De liefde tot de waarheid drijft alle vrees uit en ter wille van haar zeggen wij vriendschap en familieband en al het andere vaarwel. Ons hart en onze gezindheid moeten alles verdragen uit liefde tot de waarheid, anders is men niet geschikt voor het Koninkrijk der hemelen.

Per slot van rekening is het de liefde tot de waarheid die ons bekwaam maakt en ons over alle hindernissen doet gaan. Deze maakt ons vast als staal en onwankelbaar. Deze maakt ons liefdevol jegens allen die uit de waarheid zijn, zelfs al bevinden ze zich op de rand van de afgrond, als ze alleen maar erkennen en hun verdorvenheid verenigen met de waarheid dat het zo is.

Hoe misselijk en laf is het vanwege mensenvrees de waarheid te loochenen. Is het dan verwonderlijk dat zulke mensen achteruit gaan? Wat is vriendschap van een mens? Wat is een mens dat wij om hem Christus van ons wegsturen zouden? Ik heb nu sinds lange tijd niet naar huis geschreven. Het staat mij tegen om een pak goede gevoelens te sturen. Ja, ik weet niet wat ik zeggen zal want ik geloof dat ik genoeg gezegd heb. Mijn geweten is rein van hun bloed waarvan ze mij keer op keer gezegd hebben dat ik daar vrij van moet zijn. Er is bij God geen aanzien des persoons. In wie zich onttrekt, heeft zijn ziel geen behagen, wie dat ook is!

Naarmate de tijd verstrijkt wordt het mij steeds duidelijker dat men de mensen de waarheid niet moet opdringen, want Gods Geest doet dat ook niet. En dat maakt mij weer tevreden in het kleine kringetje waar men waarlijk de waarheid liefheeft. Als men iemand winnen kan die iets wil, dan is dat beter dan honderd mensen te winnen die niet weten wat ze willen. Een man als Paulus heeft meer teweeggebracht in Gods Koninkrijk dan alle vijanden van het kruis van Christus bij elkaar.

Zoals je ziet schrijft N.N. iets erover om het kruis op te nemen, maar wij moeten er ons voor wachten hem hierom te roemen, want zo'n roem brengt hem alleen maar weer naar de oppervlakte, waar hij gewend is te verkeren. Er is meer nodig dan een namiddagdroefheid over het een of ander dat niet naar wens gaat. Dat noemen wij geen lijdensgemeenschap met Christus, maar veeleer met wortel en al uitroeien van planten die onze hemelse Vader niet geplant heeft. Ja, misschien zelfs dat nog niet eens. Het kan zijn dat het enkel bestaat uit verdriet over het feit dat een slechte boom geen goede vruchten kan dragen.

Hiermee een hartelijke groet in Christus Jezus,



Je broer Johan.





Horten, 23 november 1909


. (93) Geliefde broer Aksel.

Bedankt voor je fijne brief die ik vandaag ontving. Je brief aan N.N. was, meer dan gewoonlijk, vol met gedegen materiaal. God heeft je genade gegeven om hem in te spinnen zoals een spin dat doet met zijn prooi. Ik geloof dat hij er moeilijk uit loskomen zal als je er een tijdje mee doorgaat, totdat hij je te kennen geeft dat hij zich wel voelt in het net; dan kun je hem gelijk geven - eerder niet.

Zoals je wel begrijpt moeten we listig zijn als een slang en argeloos als een duif. Indien men geheel en al aan de Geest gehoorzaamt, dan gaat het vanzelf.

Wat je zei over L. en wat geofferd moest worden, daar was ik het in mijn hart geheel mee eens. Alles moet geofferd worden als men vrede wil hebben. Als men eens en voor altijd het offer op het altaar legde en het daar liet liggen, dan zou men zich alle vleselijke tranen kunnen besparen.

Als God mij genade geeft om aan vader te schrijven, zal ik hem vragen of hij de brieven die jij hem de laatste tijd geschreven hebt, wil bewaren, want ik geloof dat ze levenskrachtig zijn. - Ik hoor dat br. N.N. naar lichaam en ziel vermoeid is. Ik geloof dat hij een zeer groot offer brengen moet, wil hij heelhartig zijn. Ik geloof dat het hem vergaan zal als de rijke jongeling, indien hij niet alles opgeeft.

Zojuist was ik bij N.N. en las hem jouw brief aan vader voor. Hij begon te wenen, daar hij juist vandaag een strijd gehad had zoals in de brief omschreven stond, om het offer op het altaar te laten liggen als het daar eenmaal neergelegd is.

Later lazen wij over de tempelbeek. Ezechiכl 47. Hoe overal waar die stroomde alles tot leven kwam en hoe de bomen vruchten droegen die niet opraakten, vers 12, maar dat de moerassen en poelen ongezond zouden blijven en prijsgegeven zouden worden aan het zout, vers 11. Als men stil blijft staan en niet gehoorzaam is aan Gods Geest dan wordt men zo'n moeras of poel, prijsgegeven aan het zout, waarvan aan de zoutbevattende oevers geen leven en groei mogelijk is. Het zout bewaart het water in de poel voor bederf, maar veroorzaakt tevens dat er niets in de nabijheid groeien kan. Men strooit immers ook zout op het tuinpad zodat het gras vernietigd wordt. Zo geloof ik ook dat een mens door de kracht van het zout bewaard blijven kan, zelfs al staat zijn ontwikkeling stil, maar hij draagt geen vrucht meer. De mens kan door de bewarende kracht van het zout gered worden op de dag van onze Here Jezus Christus. Men zout nooit iets dat levend is, maar dat wat dood is. Ik heb nog nooit gehoord van stromend zout water, maar de tempelbeek stroomde. De tempelbeek moet absoluut Gods Geest zijn, maar daar er geen zout was in de tempelbeek kan het zout niet in de Geest liggen. Maar waar ligt het dan? De Here is de Geest en de Geest getuigt enkel van het offer - niet van het zout op het offer. Het offer is Jezus, en de Geest getuigt van Hem. Het zout waarmee het offer gezouten moet worden is toch buiten het offer. Wat is dan het zout? Hier staat mijn verstand stil, hier vind ik geen uitweg. Toch, misschien gaat er een licht op. Het zout bewaart het offer als offer zodat het als offer dienen kan voor alle geslachten en in alle tijden. Maar er moet voortdurend een voorwerp zijn om als offer bewaard te worden door het zout. En dat is de mens. Daarom staat er: Hebt zout in uzelf. Gij zijt het zout der aarde. Dus heeft de mens zout in zichzelf. Marcus 9:50. Zonder zout geen offer. Om onze nakomelingen een volledig offer te kunnen doorgeven moeten wij zout hebben in onszelf, zodat wij Hem (Jezus) als offer kunnen doorgeven. Hij wordt alleen maar door de heiligen doorgegeven - door hen die het zout der aarde zijn. Dus zijn de heiligen het zout der aarde, die Jezus als offer door de geslachten heen bewaren. Halleluja, nu kreeg ik licht. Dit wonderbaarlijke licht gaf God mij juist nu. Ik schreef en dacht mij verder door tot het volle licht. Je ziet zelf de gedachtegang hierin.

Hoe lieflijk zijn 's Heren wegen. Bedenk eens, wat een heilige opdracht om een zout te zijn dat Jezus als offer bewaart door de tijden heen. De apostelen waren zout om het offer te bewaren voor hun naasten en zij op hun beurt en zo ging het verder. Ja, waarlijk, nu begrijp ik de diepe betekenis van het woord van Jezus: “Gij zijt het zout der aarde.” Geen wonder dat het zout dat zijn kracht verliest tot niets deugt. Merkwaardig hoe Gods Geest voor ons alle mogelijke dingen analyseert. Als wij het zout zijn, kunnen wij als het zout geen leven en groei voortbrengen, maar de tempelbeek kan dat wel.

Als je let op de geschriften van godvrezende mannen en vrouwen door de tijden heen, dan zijn het de heiligen die deze bewaard hebben. De heiligen zijn het zout. Maar dan moeten ook de genoemde geschriften offers zijn!!! Want elk offer moet met zout gezouten worden, d.w.z. bewaard worden! Dit is het woord des Heren en wij hoeven ons er geen zorgen over te maken, wat er na ons zijn zal als wij heengegaan zijn. Als wij daarvan niet vrijgemaakt zijn dan is onze arbeid geen offer en kan vanzelfsprekend niet gezouten worden en dientengevolge niet bewaard worden. Hier ligt een uitgestrekt gebied waar de vruchten blijvend zijn, als zij geofferd en gezouten zijn. Merkwaardige belofte, merkwaardige verborgen schatten op verborgen plaatsen. Wij kunnen niet genoeg bewondering hebben voor Gods wijsheid en majesteit.

Ik geloof dat je lichaam, als offer, bewaard kan worden door het zout. Door je dienst in Christus zullen vele heiligen (het zout) werkzaam zijn doordat zij voor je leven bidden omdat God jou een dienst gegeven heeft om die te volbrengen, daar je geofferd bent. Nauwkeurig moet het zijn. God verenigt alles met het kruis. Indien gezondheid met het kruis verenigd kan worden, dan weten wij dat gezondheid Gods wil is en dan geeft Hij gezondheid. Vele heiligen ontsliepen (stierven) omdat ze een slordig leven leidden.

De wijsheid van God doet ons langer leven. Ja, hier is veel te leren. Als onze lichamen gesteld zijn tot een levend, Gode welgevallig offer, dan is het zeker dat ook deze offers gezouten zijn met zout, omdat er staat dat ieder offer met zout gezouten worden zal. Maar het lichaam is slechts zo lang met zout gezouten als het een offer is. Verliest het zout zijn kracht, dan bederft het offer, in dit geval het lichaam. Zo gaat het ook met alle andere offers. (Hebt gij zoveel tevergeefs geleden?)

Nu, het ga je heel goed en wees allerhartelijkst gegroet van je broer,



Johan.





Horten, 2 december 1909


. (94) Geliefde broer Aksel,

Gods genade en vrede.

Bedankt voor je fijne brief en ook bedankt voor het boek “Thomas a Kempis”. Ik heb er een gedeelte van gelezen en het bevat veel goeds. Weliswaar staat er iets in over de hel, waarvan ik niet weet waar hij dat vandaan heeft, maar men moet zelf maar het edele van het onedele scheiden.

Jezus zegt in Matt. 21:22: “En al wat gij in het gebed gelovig vragen zult, zult gij ontvangen.”

Sinds die zondagmorgensamenkomst en na een strijd in het gebed thuis direct erna, heb ik een volkomen geloof erin gekregen dat God je genezen zal, zodat ik nu zover gekomen ben dat ik God in de Geest ervoor dank dat Hij je genezen zal. Nu moet ook jij God in deze zaak vertrouwen schenken en Hem zijn werk laten volbrengen. Het zal mij uitermate versterken in het geloof om Gods werk met jou te zien. God kan mijn geloof en vertrouwen niet aan stukken slaan, want dat zou mij breken, en op zo'n manier heb ik God nooit leren kennen. Daarentegen heeft Jezus ons geleerd Gods Koninkrijk geweld aan te doen en om noch in ons gebed, noch in onze verlangens te versagen.

In vertrouwen in de leer van Christus en in de Geest die door de Schriften heen getuigt en op de beloften die ons gegeven zijn omtrent het bidden, durf ik te geloven en te danken alsof het reeds gebeurd zou zijn. Wat God in je werkt moet je vanzelfsprekend gehoorzamen, net als je aan de raad van een aardse dokter gehoor zou geven, ja, des temeer. En vanzelfsprekend moet je tevreden zijn met wat Hij werkt en beschikt, hoe het er ook uitziet. Het verblijdde mij, dat je de laatste nachten goed geslapen hebt.

Dus leggen wij deze zaak in de hand des Heren.

Aan boord las ik vandaag de brief van zuster P. Ik geloof dat ze zich zeer druk maakt over geesten, waar ze helemaal geen begrip van heeft. De laatste tijd is men veel met geesten bezig geweest en daarbij is men naar ik geloof, zeer kinderlijk tewerk gegaan. Men maakt kinderen wel bang met dwergen en kabouters, en iets dergelijks is ook hier het geval geweest. Weliswaar hebben wij te strijden tegen de geestesmachten in de lucht, maar ik geloof dat men zich van deze machten bewust moet zijn en ze niet alleen maar in z'n verbeelding moet hebben.

Wat T. en G. betreft geloof ik, dat men niet met iets fonkelnieuws bij hen aankomen moet, maar dat men integendeel hun blik heel natuurlijk op Jezus' voetspoor moet proberen te richten.

Men is er licht toe geneigd om ergens iets nieuws van te willen maken, iets wat niemand ooit gezien of gehoord heeft. Als men de zaak op deze manier aanpakt, verwijdert men zich van Gods volk, en zij die het aannemen zullen opgeblazen worden en zich gedragen alsof ze een hoofd groter geworden zijn dan alle anderen.

Ik geloof dat zr. P. hierover iets moet horen. Ze moet ook niet verwachten dat haar artikel een wereldhervorming teweeg zal brengen, want men is traag als het op de vooruitgang in God aankomt. Ik heb ook vaak geloofd een ommekeer in de religieuze verhoudingen teweeg te zullen brengen, maar het heeft er alleen toe geleid dat ik nog meer geןsoleerd werd. Misschien dat haar ijver haar daar naartoe leiden zal. Het schijnt me toe, dat zij daar zelf een voorgevoel van heeft. De hartelijke groeten,



Je broer Johan.





Horten, 5 december 1909


. (95) Geliefde broer Aksel,

Genade en vrede.

Bedankt voor je brief die ik zojuist ontving. Het verblijdt mij te horen dat je vooruit gaat, ook wat het lichaam betreft, maar ייn ding ontbreekt je tot nu toe: Je hebt jezelf nog niet door strijd het volkomen geloof toegeכigend, dat God je zal genezen. God kan in een ogenblik je gezondheid herstellen, maar ongeloof is moeilijker te genezen.

Je vraagt ons om door te gaan met voor je te bidden - en wij gaan door. Ik geloof dat de Here zal overwinnen.

Ik geloof er niets van dat de ziekte in zichzelf weerstand kan bieden zodat God het er moeilijk mee zou hebben om hierover te overwinnen. Zijn kracht is niet verzwakt, zodat die van een lager niveau zou zijn dan de ziekte. Als je gelooft dat de Here zal overwinnen, dan moet je daarmee wel bedoelen: over het ongeloof in het hart, want Hij is machtig om te genezen en Hij zal genezen.

Gods genezing heeft niet alleen het lichaam op het oog, maar Hij heeft een overeenkomstige ziekte in het hart te genezen. Daarom zie je overal waar Jezus genas, dat ze jubelden en God van harte prezen, want er was iets binnenin hen genezen. Laat het nu je opgave zijn om je door strijd een volkomen geloof in genezing toe te eigenen, dan zal de Here je genezen.

Toen zuster R. genezen werd, konden wij in onze geest voelen dat zij geloofde, en juist daarom gebeurde het. Het komt nu op jou aan. Jij bent de man die moet doorbreken.

Dit geloof zal je vrede en je blijdschap vermeerderen, en behoort daarom tot het Koninkrijk der hemelen, dat bestaat in gerechtigheid, vrede en blijdschap in de Heilige Geest. En over het Koninkrijk der hemelen staat geschreven, dat men het met geweld grijpen moet. Nu is de tijd hiervoor rijp. Komt toch en laat ons tezamen richten, zegt de Here. Hij wil dat we het Hem moeilijk maken. Hij wil dat we zullen toetsen of zijn beloften waar zijn, of dat het slechts pure fabels zijn. Hij wil zien dat wij de zaak op de spits drijven, want God Zelf is radicaal, en Hij houdt er niet van dat wij doelloos blijven ronddwalen met een zaak die ons op het hart ligt. “Bidt en u zal gegeven worden; zoekt en gij zult vinden; klopt en u zal opengedaan worden.” Matt. 7:7.

Als je dat gelooft, heb je reeds wat je begeert en kun je bidden met dankzegging.

De hartelijke groeten. Je in Christus strijdende



Johan.





Horten, 10 december 1909


. (96) Geliefde broer Aksel,

Het geloof geeft overwinning.

Bedankt voor je fijne brief die ik vandaag ontving, samen met het boek “De weg in het voetspoor van het Lam.” Met blijdschap las ik je brief, want ik was een beetje bang dat ik wat te hard geweest zou zijn, maar in vertrouwen in jouw liefde tot de waarheid schreef ik wat ik schreef.

Mevrouw R. zei eens tegen mij, dat het wel kon zijn dat ik een dienst van God gekregen had, maar dat zij, wat haarzelf betrof, blij was dat zij zo'n dienst niet had. Hier heb ik vaak aan gedacht, want steeds weer krijg ik dingen te doen die voor een mens bepaald niet behaaglijk zijn, maar in vertrouwen op God moet ik in mijn dienst trouw zijn.

In het boek dat jij stuurde, vond ik merkwaardig genoeg ook iets dat goed bij deze dienst past. Er stond namelijk: “Wie naar Gods geboden wandelt, heeft lief, want hij brengt door zijn gehoorzaamheid zijn broeders en zusters op Gods wegen, en dat is waarachtige liefde. Uiteindelijk overwint zulk een liefde en wordt tenslotte erkend. al zou zij haar leven lang voor “hardheid” uitgemaakt worden.”

Ja, het wordt als hardheid gezien, als men uit liefde tot de waarheid tracht een ziel in de voetsporen van Jezus terecht te brengen. De waarheid wordt hier op aarde geweld aangedaan en haar dienaars moeten met haar lijden. Maar ondanks dat is het een heerlijke dienst, want de waarheid zal - zo niet direct - tenslotte toch worden aanvaard.

“Hoor, mijn zoon, en neem mijn woorden aan, opdat uw levensjaren talrijk worden. Ik onderricht u in de weg der wijsheid,” enz. Spr. 4:10-11.

“Maar de rechtvaardige zal door zijn geloof leven.” Hab. 2:4. Je hebt zo veel om geloof gebeden, misschien dat je nu door geloof zult leven, d.w.z. dat je leven hier op aarde door geloof in stand gehouden zal worden.

Ik heb opgemerkt dat, als wij ons beijveren om het goede te doen, God ons niets goeds onthoudt. God heeft veel van mijn kleine wensen in huis tot in de puntjes vervuld zodat mijn geloof op die manier zeer gesterkt is. “Zijn hartewens hebt Gij hem geschonken, de begeerte van zijn lippen hebt Gij niet geweigerd. Leven vroeg hij van U; Gij gaaft het hem, lengte van dagen voor altoos en immer” Psalm 21:3 en 5.

De Here heeft voor ieder werk zijn vastgestelde tijden, en als het zijn tijd is, handelt Hij. Gelijktijdig geeft Hij ons in de Geest bezig te zijn met hetgeen ook in Hem leeft, want Hij zal het uit het zijne nemen en het ons verkondigen. De Geest neemt van datgene wat in Christus leeft en laat ons ermee bezig zijn. Op die manier kunnen wij altijd gelijke tred houden met de tijden voor Gods werkingen. Voor een aan God overgegeven en in zijn dienst staande ziel is het van het grootste belang om op de tijd acht te geven. God heeft vele dingen in de juiste orde te brengen voor Hij de kroon op het werk kan zetten; maar we verstaan tenslotte dat alle werkingen samengewerkt hebben in de richting van het uiteindelijke resultaat. Zalig is dus diegene die reeds door de werkingen kan uitzien naar het resultaat, voordat dit bereikt is. Hier kan men, als men dit verstaat, een medewerker Gods zijn. Hier kan men tevoren profeteren over dingen die gebeuren zullen, omdat alle werkingen in deze richting gaan. Ik geloof dat men zijn zintuigen op dit gebied moet oefenen en scherpen, en uit wat men ziet en beleeft Gods manier van werken beter moet leren kennen. Want hoe kan men Gods medearbeider zijn als men niet weet hoe God het doet?

Bedankt voor “de Stadspost”. Ik heb het artikel van T. en G. gelezen. Ik geloof dat ze nog veel doormaken moeten alvorens zij geschikt zijn tot het dienen in Geest en in waarheid. Want de uiterlijke genade tot dienen die eerst met hen was, was niet van henzelf - maar van God. Op deze genade kunnen zij niet blijven rekenen; maar ze kunnen door gehoorzaamheid en ootmoed zich een innerlijk leven en een innerlijke genade verwerven, die op de lange duur veel krachtiger zal zijn en het langer zal volhouden dan de uiterlijke genade gedurende een opwekkingsperiode.

Er zijn er vele zielen die zichzelf bedriegen door te geloven dat ze de genade en de kracht die God werkt zelf bezitten, als Hij die ziel als instrument gebruikt, net als de bijl zou geloven dat hij de kracht bezit waarmee hij door de man gehanteerd wordt. Op grond van zulke gevolgtrekkingen gaan velen naar het zendingsveld, zelfs al hebben ze er moeite mee om de kleine moeilijkheden thuis te overwinnen - laat staan die daarbuiten. Men kan zich voorstellen hoe weinig beproefd en hoe weinig geschikt zo iemand is voor de zending.

Precies zo ging het met K. Hij geloofde dat hij tot alles in staat was en geschikt was om ver, ver weg te reizen naar de heidenen; maar hij had er moeite mee dingen op te knappen die minder te betekenen hadden. Ik geloof dat een boomstronk en een bananenschil goede oefeningen voor zulke zendingskandidaten zouden zijn. Het zou wel eens kunnen zijn dat de heidenen meer willen zien dan alleen het houden van samenkomsten. Dan zou het van pas komen een cursus in trouw in het kleine gevolgd te hebben.

Het ga je goed en ik wens je veel vooruitgang.

Hartelijk gegroet,



je broer Johan.





Horten, 13 december 1909


. (97) Geliefde broer Aksel,

Bedankt voor je buitengewoon lange brief, die ik gisteren in een goed bezochte samenkomst voorlas en vandaag aan vader doorstuurde.

Vandaag ontving ik ook een lange en goede brief van vader. Ik heb juist naar huis geschreven en op enige vragen, die het meest voor de hand liggen, geantwoord. Voor zover ik begrijp, komt vader iedere keer dat hij schrijft dichterbij.

Vader zegt dat het lichaam der zonde en het lichaam des doods ייn en hetzelfde zijn. Ik geloof dat het lichaam der zonde het zondige in onze menselijke geest is dat z'n uitwerking heeft in het lichaam, maar dat het lichaam des doods het aarden vat is. Het lichaam des doods wijst terug op het lichaam der zonde. Laat ons zeggen, dat het lichaam der zonde het subjectieve is en het lichaam des doods het objectieve. Het lichaam der zonde is de rechterstoel van mijn bewustzijn nog niet gepasseerd, maar dat is met het lichaam des doods wel het geval. Ja, dit is zeker een moeilijk uit te leggen vraagstuk, maar ik schreef er iets over aan vader, omdat hij dit aanhaalde.

De Kerst nadert, en het zou ons verheugen als je de Kerstdagen hier zou kunnen doorbrengen. Gisteren hadden wij avondmaal.

Dit waren slechts enkele regels. Een broederlijke groet, van je altijd in Christus toegenegen broer,



Johan.





Horten, 17 december 1909


. (98) Geliefde broer Aksel,

Bedankt voor je fijne brief, die ervan getuigt dat God je genade gegeven heeft om in de wereld van de Geest te zijn en daarmee voeling te hebben. Met het aangezicht naar Jeruzalem gekeerd en dienende voor Gods aangezicht geloof ik dat we wonderbaarlijke dingen van God leren zullen. Je had het over geestelijke karakters. Dat waren schone waarheden. Hoe meer volkomen men wordt, des te meer zullen daardoor de menselijke karaktertrekken verdwijnen en toont men enkel Christus, zoals Christus de Vader toonde. Of op een andere manier gezegd:

“Daarom zal een man zijn vader en moeder verlaten en zijn vrouw aanhangen, en die twee zullen tot ייn vlees zijn. Dit geheimenis is groot, doch ik spreek met het oog op Christus en de gemeente.” Ef. 5:31,32.

Het woord is vlees geworden en heeft onder ons gewoond. Daarna is Christus gerechtvaardigd in de Geest. Nu komt eerst de Geest tot ons en daarna het Woord. Het Woord komt overeen met het vlees. De Vader trekt tot de Zoon, de Geest trekt tot het Woord. Het Woord is vlees geworden. Daarom kon Jezus zeggen: “Mijn vlees is waarlijk spijs.”

Heel de persoon van Jezus was het Woord, d.w.z. zijn vlees was het Woord. Wat Hij sprak, was het woord van God, en heel zijn optreden was de wil van God.

Als er nu staat dat Christus en de gemeente (de bruid) ייn vlees zullen zijn, dan wil dat zeggen dat Gods woord in ons vlees geworden is. Gods woord was dus niet alleen ייn Geest met Hem, maar ook ייn vlees.

Door te horen, te geloven en te gehoorzamen wordt ons leven zo nauwgezet, ons woord zo volkomen en ons gedrag zo rein alsof het Woord vlees geworden was.

Als het Woord vlees wordt, dan wint men ook zonder woorden, zoals de vrouw door haar reine wandel, of zoals Jezus voor Pilatus toen Hij zweeg.

Hier kan men beter begrijpen wat de bruid is, dat zij ייn vlees met Christus moet zijn. Dit geheimenis is groot, zegt Paulus, en wij kunnen nu verstaan hoe goed deze waarheid verborgen is.

Dus, hoe meer ons vlees het Woord geworden is, des te meer komt het karakter van Christus in ons tevoorschijn, precies zoals jij het beschreef, alleen op een andere manier uiteengezet en gegrond op de Schrift.

De Kerst nadert en het zal heerlijk zijn om samen te spreken over de dingen die ons het meest op het hart liggen. De hartelijke groeten van je broer,



Johan.





Horten, 20 december 1909


. (99) Geliefde broer Aksel,

Bedankt voor je brief van vandaag. Ik geloof niet dat je de brief aan F. als rondzendbrief moet versturen, want die brief bevat terechtwijzing. Het zal hem alleen maar kwetsen en het tegenovergestelde bewerken van wat je beoogt. In het militaire leven is een terechtwijzing in aanwezigheid van anderen veel scherper dan een terechtwijzing onder vier ogen. Je weet dat iemand in de leeftijd van 60 א 70 jaar veel sneller gekwetst is. Ik, wat mij betreft, heb steeds gehoord dat ik hard zou zijn en nu heb ik dat zo vaak gehoord dat het mij in het bloed zit, zodat ik van mijzelf geloof dat ik hard ben. Het verheugt mij daarom dat ik een keer mildheid kan aanraden.

Wij hebben raad nodig, want vaak kan men in z'n ijver voor de waarheid ertoe komen dingen te doen die voor lange tijd kunnen schaden.

Cadet Aslaksen kwam gisteren hier om afscheid te nemen. Hij zou om 5 uur n.m. vertrekken. Br. Aslaksen gaat vooruit, maar hij heeft contact met Gods volk nodig zodat hij kan delen in de onderlinge hulp.

Een rondzendbrief past wel als allen op gelijke voet staan, maar niet als iemand, die de rondzendbrief betreft, terechtgewezen moet worden. Brieven met de leer in 't algemeen stuurde Paulus ter lezing aan verscheidene gemeenten. Maar in dit geval geloof ik, dat het voor F. moeilijk zal zijn om het als richtsnoer ter harte te nemen, en als hij het niet zo kan opnemen dan is het doel toch niet bereikt. Misschien zal hij geכrgerd worden en dat zou nog erger zijn. Nu zijn het nog maar weinig dagen tot de kerst, dus geloof ik dat het 't beste is om de betreffende brief zolang bij mij te laten, dan kun je later alsnog beslissen of je die weg wilt sturen.

Wat mijzelf betreft ben ik nooit zo in gevaar om fouten te begaan als wanneer ik het meest ijverig ben voor de waarheid; maar juist daarom heeft God dan ook vele malen mijn plannen verijdeld. Er is een ijver voor God die getemd moet worden en zich in ons moet openbaren als lankmoedigheid en geduld. Deze ijver zou naar buiten gewerkt hebben, maar omdat de anderen die niet kunnen accepteren, werkt zij weer als een verterende kracht terug op onszelf, d.i. “de ijver voor uw huis heeft mij verteerd.”

Slechts deze enkele regels even tussendoor.

De hartelijke groeten.



Je broer, Johan.





Horten, 29 december 1909


. (100) Geliefde broer Aksel,

Bedankt voor je fijne bezoek met de Kerst. Het is altijd vruchtbaar om samen naar verborgen schatten te graven.

Ik sprak gisteren met br. J. Hij maakt nu zulke sterke vuurproeven door dat hij niet naar de samenkomst bij N.N. kon, maar vroeger dan gewoonlijk naar bed moest. “Geen gebeden noch troost hebben zin tegen wat God over mij beschikt heeft,” zei hij, “enkel door het vuur te gaan geeft vrede.”

Samen gingen wij naar K. waar we samen over het reisje spraken en over alles wat daarmee samenhing. Het was een zeer succesvol bezoek. Ik heb gemerkt dat, als men een steen naar een hond gooit en deze kwispelstaartend op de stenengooier afkomt, men dan niet meer het hart heeft om naar hem te gooien. Precies zo geloof ik, dat wij degenen ontwapenen kunnen, die ook stenen gooien naar ons. Gisteren lukte het in ieder geval heel goed. Misschien dat het wat vernederend is, maar dat wordt helemaal goedgemaakt door de genade en de resultaten die het oplevert.

Als men zich inzet om zijn leven te verliezen, dan smart het om van alles afstand te moeten doen. Maar als men naderhand ziet hoe datgene waaraan men gehecht was, verbleekt en te gronde gaat, dan staat men daar met een grote blijdschap over het feit dat het hart niet met of in het vergankelijke mee vergaat. Dat was de “voorgrond”.

En nu de achtergrond. Gisteren was er Kerstfeest in de Methodistenkerk. Daar zag ik gezichten die vroeger de glans der jeugd droegen maar die nu al door de tand des tijds getekend waren. Er was een tijd in mijn leven dat ik al deze blijde gezichten in mijn hart vaarwel moest zeggen en mij af moest scheiden om Gods goede en volkomen wil te doen. Dit afscheiden veroorzaakte een smartelijk vuur in mijn binnenste. Maar gisteren, toen ik datgene bezag wat zo smartelijk was geweest om te verlaten, ontdekte ik dat mijn hart alleen maar verlost was van hetgeen verbleekt en vergaat. Hierdoor leerde ik, dat als iemand zich niet in zijn hart laat losrukken, hij met de jaren teleurstelling en bittere smart moet ervaren, omdat hetgeen waarop hij zich heeft verlaten te gronde gaat. Maar wie zich laat losrukken van het vergankelijke als dit in volle bloei staat, zal, als het vergaat, niet beschaamd maar tevredengesteld worden.

Hieruit leren wij dat alle dingen op hun tijd bij ons terugkomen. Wat leed bracht, brengt na verloop van jaren genezing. En datgene wat men ter wille van Jezus' naam opgeeft, krijgt men terug.

Br. P. heeft ook tijd nodig om ons te leren kennen. Nog kent hij ons niet helemaal, maar hij kan zover komen, als werkelijk zijn ogen ervoor opengaan dat wij niet zijn goederen zoeken, maar hemzelf. Want op dat punt heeft hij, als iemand die geld heeft, misschien meer gezien dan de meesten. Want wanneer allen het hunne zoeken, moeten ze het daar zoeken waar het te vinden is, en dan is het niet zo fijn om geld te moeten beheren.

Ja, hiermee wil ik eindigen en je bedanken voor alles in het oude jaar en je tevens toewensen een nieuw jaar dat rijk zal zijn aan zegeningen en vooruitgang in Jezus Christus; eveneens wil ik je gezondheid en zegen in het tijdelijke toewensen.

De groeten van ons allen hier,



Je broer Johan.





Horten, 31 december 1909


. (101) Geliefde broer Aksel,

Hierbij stuur ik je een brief van vader. Hij wil graag dat je die leest. Het ziet ernaar uit dat hij de rondzendbrief met bereidwilligheid ter harte heeft genomen. Ik geloof dat zulke onpersoonlijke rondzendbrieven ook in de toekomst, als God het zo leidt, nuttig zijn. Het verblijdt mij telkens als vader schrijft, dat er iets is waaruit blijkt dat hij iets van Gods kennis ontvangen heeft.

Hier in Horten hebben we weer een geestelijke “stortbui” gehad. Br. N.N. bekogelde mij doordringend en grondig vanwege de laatste feestelijke samenkomst waar jij ook aanwezig was. Maar ik had zo'n pak slaag ook verdiend, omdat ik er helemaal geen rekening mee hield dat er mensen aanwezig waren die al mijn woorden zouden ziften als tarwe. Maar broeder N.N. gaf me er niet alleen behoorlijk van langs, maar hij dreef de draadnagels er met de grootste voorhamer in, met alle kracht die hij bezat. Door dit alles leer ik meer en meer te verdragen. Br. N.N. zei, dat, als ik geen liefde had, heel mijn dienst niets en al mijn kennis niets was, en alles werd tot niets gereduceerd. Ik voelde het als een dreun met een moker op mijn hoofd en dacht er de hele eerste wacht over na, maar nu ben ik tot deze slotsom gekomen, dat zoiets beter is dan een mond vol vleierij. Trouwens, ik ben zelf als eerste met deze manier van strijden begonnen, zodat ik ook tegen een stootje moet kunnen.

De broeders en zusters hier zijn er langzamerhand aan gewend, zodat ze vandaag aan de dag behoorlijk wat meer verdragen dan in het begin, en dat wijst er in ieder geval op dat het de goede kant uit gaat.

Van harte al het goede toegewenst, met groeten van



je broer Johan.





Horten, 4 januari 1910


. (102)

Geliefde broer Aksel,

Bedankt voor je fijne brief. Gisteren kreeg ik van br. N.N. een grote, met fijne zijde genaaide bijbel met de volgende inscriptie: “Aan Johan O. Smith. In diepe erkentelijkheid voor de geestelijke bijstand, betoond aan uw geringe broeder, N.N.” Ik heb pas geleden verscheidene geestelijke worstelingen doorgemaakt, zodat dit zowel troostend als genezend werkte, alsof God mij met al zijn ontferming en genade beschamen wilde.

Dag aan dag worden 's Heren wegen meer en meer merkwaardig en wonderbaarlijk, want ik merk naar waarheid dat het bittere mij tot zoet wordt. Dat zulk een “eer van de Here” mij zou wedervaren lag boven mijn bevattingsvermogen.

Niet wie zichzelf aanbeveelt, doch wien de Here aanbeveelt, heeft de proef doorstaan.

Mogen wij altijd Gods eer zoeken, dan zal Gods wil ons altijd voor de hand liggen.

Ik zou erg verheugd geweest zijn om met zuster P. te spreken, want ik heb het gevoel dat ze werkelijk iets wil en dat ze God ernstig zoekt. Zulke mensen zijn immers even zeldzaam als diamanten.

Je las over mijn vorige samenkomst waar br. B. mij aanpakte. Ik heb er veel over nagedacht, maar br. B.'s beweringen hebben mij niet bevredigd. Ik had het gevoel dat ik wel de perken te buiten was gegaan, maar ik kon niet begrijpen waarin. Maar gisteren werd het mij duidelijk.

Het is met het spreken net als met het eten van vlees. Indien er een broeder is die om zijn geweten niet eet, dan moet men geen vlees eten. Mijn geweten stond mij toe te spreken zoals ik deed, maar br. B. en verscheidene anderen konden niet hetzelfde gezegd hebben zonder aangesproken te zijn in hun geweten. Daarom werd ik en hetgeen ik sprak door hen beoordeeld met hun geweten als maatstaf. Maar als er staat dat wij aller slaaf zullen zijn, ben ik op dit punt mij te buiten gegaan en ik erken hierom mijn fout.

Maar evenals de drie vrienden van Job niet van zijn fout overtuigen konden, terwijl Job hen wel kon veroordelen omdat hun oordeel onrechtvaardig was, evenmin vond ik br. B.'s spreken gegrond, omdat hij niet het essentiכle punt aanpakte. Hoe dan ook, God heeft mij dit zo geopenbaard en ik ben er tevreden mee. We moeten overal van leren. De hartelijke groeten van ons hier.



Je broer Johan.





Horten, 19 januari 1910


. (103) Geliefde broer Aksel

Vandaag ontving ik je fijne brief, waarvoor mijn dank. God heeft ons van dag tot dag genade gegeven door de verlossing die er is in Christus Jezus. Ja, het is waar wat je schreef: Er zijn lijnen in het Christendom. Men zal zeker meer en meer de leegheid ervaren “zonder deze lijnen”. De lijnen zijn de lijnen van wijsheid en inzicht, die als zonnestralen Gods vaderhart binnenvoeren. Het komt op het persoonlijke leven aan. Dit leven moet geleefd worden in al zijn details, in strijd, in overwinning, in verdriet, in blijdschap, in kwaad gerucht, in goed gerucht, in lijden, in vervolgingen enz. Wij hebben een “persoonlijke opleiding” nodig, zowel op geestelijk als op militair gebied.

Wij keren stap voor stap terug naar de bijbelse leer over de noodzaak van dienaars te hebben in de gemeente. Zijn deze er niet, dan duiken vleselijke elementen op die alles naar de rand van de afgrond brengen. In iedere gemeente zijn er velen die licht voedsel nodig hebben, en daarom is een evangelist het meest geschikt als uiterlijke leider. Er kan namelijk gesproken worden van uiterlijke en innerlijke leiding. Paulus vertrouwde aan Titus de belangrijke taak toe om in iedere stad oudsten aan te stellen. Zie eens hoe Paulus tot in de kern van de dienst was doordrongen. Als het eerbaar was om opziener te zijn, hoeveel groter was hij dan niet die de opzieners aanstelde. Maar nog groter was de persoon die hem, die de opziener aanstelde, bevelen geven kon. Maar achter hen allen staat Christus Jezus zelf. Hoe groter de mensen in de wereld zijn, des temeer zijn zij afgescheiden van de massa. Precies zo is het ook in Christus Jezus. Wie zoekt mensen te behagen, moet zich aan de oppervlakte houden, daar waar de mensen zijn. Maar hoe meer wij Gods eer zoeken, des temeer trekken wij ons terug van alle erebaantjes naar menselijke maatstaf, om God te behagen. Dit brengt weer met zich mee dat men meer en meer geschikt gemaakt wordt voor de innerlijke dienst. Titus 1:5 e.v. Mozes stelde oversten over duizend, over honderd, over vijftig en over tien aan. Exodus 18:25. Dat is ons tot voorbeeld opgeschreven.

“Zo zegt de Here der heerscharen: Indien gij in mijn wegen wandelt en de door Mij opgedragen taak waarneemt, dan zult gij zowel mijn huis richten als mijn voorhoven bewaken, en Ik zal u leiders geven onder hen die hier staan.” Zach. 3:7 (Noorse vertaling). Gods huis zijn wij. Dit huis moet geoordeeld worden met een geestelijk rechtvaardig oordeel, want nu is het de tijd dat het oordeel begint bij het huis Gods.

Maar men moet zijn voorhoven bewaken. De voorhof zijn zij die vergeving van zonden ontvangen hebben. Hen moet men bewaren, want men kan hen niet oordelen.

Nu is het niet gezegd dat wij tot dit alles in staat zijn of dat wij gave hiertoe bezitten; maar God zal ons leiders geven. Aan Salomo werden ook diverse leiders gegeven voor de verschillende werkzaamheden; maar hij moest het geheel bijeenhouden.

Ik geloof en ben ervan overtuigd dat de dingen zich op precies dezelfde wijze verhouden in Christus Jezus. Hoe oneindig schoon is dat toch. Hoe meer iemand toevertrouwd is, des te beter kan hij met Hem regeren. Wij hebben een grote hogepriester over het huis Gods, waaruit wij verstaan kunnen, dat Gods huis door Christus geregeerd wordt, maar wij zijn Gods medearbeiders.

Het was een dienst binnen het voorhangsel, en het was van binnenuit dat de kinderen Israכls hun orders en antwoorden verwachtten. We moeten daarin binnendringen, zowel in leven als in dienst.

Lees Exodus 28:30. Aaron moest de Urim enTummim in het borstschild op zijn hart leggen, wat betekent licht en volkomenheid. Door deze dingen kon men de Here raadplegen. Zo is het ook nu. Hebben we licht in een zaak en zijn wij volkomen (naar het geweten), dan kunnen wij de Here vragen en zal Hij ons antwoorden.

Wij spraken er gisteren samen over dat wij een nieuwe naam ontvangen zouden, die niemand kende dan wie deze ontving. Openb. 2:17. Zoals Jezus Verlosser en Petrus Rots betekent enz., zal er in de nieuwe naam die wij ontvangen, een geconcentreerde betekenis liggen van geheel ons bestaan in Christus. Niemand, in verleden, heden en toekomst, zal precies dezelfde eigenschappen en dienst hebben als bijv. jij hebt. Om nu op een alles omvattende manier jouw hele wezen en de inhoud van je leven uit te drukken, geeft God je een naam die niemand kent dan jijzelf. Deze naam is zo volkomen dat je duidelijk begrijpt dat Hij die je hem gaf, reeds lang je hart en je nieren getoetst heeft. Dit geeft je een eerbied tot in het diepst van je ziel voor die God die jou zo'n naam heeft kunnen geven.

Wees nu allerhartelijkst gegroet van je broer,



Johan.





Horten, 27 januari 1910.


(104) Geliefde broer Aksel,

Bedankt voor je fijne brief en voor de uitnodiging om a.s. zondag naar Mjרndalen te komen.

Vandaag om 11 uur v.m. bracht Pauline een flinke, kerngezonde jongen ter wereld.

We hebben nu voor Nkr. 8 per maand een zaaltje gehuurd en er zijn veel mensen geweest.

God is de wonderbare Raadsman en zijn werken zijn onnaspeurlijk. Voor ons komt het erop aan dat we in onze roeping en in ons werk trouw zijn, dan zal God onze roeping, werk en uitverkiezing zegenen en bevestigen. De Here bevestigde Davids koningschap, en dat zal Hij ook met ons doen als wij naar zijn stem luisteren en gehoorzaam zijn.

Als men 1 Sam. 11 en 12 leest, dan kan men verstaan hoe Samuel van de gezindheid en de raad Gods doordrongen was.

Hij stond zo geheel en al aan Gods zijde en in zijn Raad, dat hij tot God riep en dat God, omdat Israכl zich een koning verkozen had, midden in de dagen van de tarweoogst donder en regen zond.

Uit het Oude Testament kan men goed Gods gezindheid leren kennen. En bij Hem is geen verandering of zweem van ommekeer. Men kan zijn leiding zien, en hoe Hij zijn dienaars aan zijn leiding mededeelachtig maakt.

Naarmate de tijd verstrijkt, leer ik meer en meer verstaan dat Gods leiding of besturing niet in het ogenblikkelijke of het directe ingrijpen in de moeilijkheden is gelegen. De ingewikkelde dingen waarvan we wel inzien dat ze fout zijn, moeten eerst bij onszelf geduld bewerken. Als ze dan hun werking gedaan hebben, zal God misschien de moeilijkheden oplossen. Mozes was de zachtmoedigste mens op aarde en hij had de kunst geleerd om “een nachtje over de problemen te slapen”. Wie de strijd voert moet raad aannemen, en heel ons leven is toch oorlog. Maar de verstandige heeft bij alle overleg de wijsheid voor ogen. Spr. 17:24.

Het verheugt mij te horen dat verscheidene zondaars in Mjרndalen vrede met God gekregen hebben en dat Gods Geest krachtig werkt.

“Want de lichte last der verdrukking van een ogenblik bewerkt voor ons een alles verre te boven gaand eeuwig gewicht van heerlijkheid.”

Hierbij een hartelijke groet van je broer,



Johan.





Horten, 10 februari 1910.


(105) Geliefde broer Aksel,

Bedankt voor ons samenzijn. Het was goed om bij elkaar te zijn en nog beter is het om de resultaten van het samenzijn te bespreken.

Toen Jezus zijn loop zou voleindigen, zette de Vader alles in opdat het gelukken zou. Jezus zei: “Mijn Vader! Indien het mogelijk is, laat deze drinkbeker aan mij voorbijgaan! Maar, niet mijn wil, maar Uw wil geschiede.” Dat was echter niet mogelijk. God verliet Hem en liet Jezus de drinkbeker voor zich alleen houden. De genade had tot nu toe deze beker verborgen; maar nu moest hij geleegd worden, want alles wat in Gods hart was moest over de Zoon komen. Hier ging het erop of eronder. De Vader ging tot het uiterste. Maar juist toen zei de Zoon: “Vader! In uw handen beveel Ik mijn geest!”

Als God ons mensen gegeven heeft om mee te werken dan moeten wij, precies zoals bovengenoemd, tot het uiterste gaan. Om anderen geheel en al daar te brengen waar God ons gebracht heeft, moeten we vriendschap en vertrouwelijkheid, ja alles op het spel zetten, ja, zo ver gaan dat ze in hun vertwijfeling uitroepen: “Maar Aksel, waarom heb je mij verlaten?” Dit is de afgoderij op de hoogten volledig uitroeien.

Wat jezelf betreft zal al dit spreken vanaf de preekstoel je verderven zodat je de innerlijke fijne “draden” verliest; want je kunt daar niet staan alsof je daar niet stond en als je dat niet kunt, dan moeten de lijnen des Geestes verbroken worden en zul je van de eer, die het staan voor het aangezicht van mensen met zich meebrengt, schade ondervinden.

Dat alles brengt strijd en innerlijke onrust te weeg en men zoekt dan tevergeefs naar de fijne innerlijke lijnen.

Je moet niet voor de mensen dienen maar voor God. Je moet niet door de mensen geכerd worden, maar door God. Laat liever de smaad van de mensen je hoofd tooien dan hun eer, als alleen maar jouw dienst voor God je hart met die diepe vrede vervult, die alleen een blijven in Hem met zich meebrengen kan.

Bewaar dat wat God bewaard wil hebben. Onze diepste gemeenschap met God - als zijn medearbeiders - gaat gepaard met zulke fijne snaren, dat men zijn arbeid in de stilte en het verborgene moet verrichten, als men niet wil dat alles stuk gaat. Met smart bespeurde ik dat deze innerlijke snaren niet geheel gestemd waren. (Je dienst aan) N.N. vereist dat ze helemaal gestemd zijn, opdat de wederzijdse hulp die God aan de gemeente geeft allen ten goede moge komen. Als men er de oorzaak van is dat deze snaren verslappen, dan heeft men een innerlijke zonde begaan en zijn eigen eer gezocht, en daartoe heeft men het recht niet. Juist daarom word je ook onbekwaam tot dienstbetoon, en onder deze onbekwaamheid lijden de broeders en zusters die juist worden grootgebracht door je bekwaamheid.

Ik hoop dat je, als God je gelegenheid geeft, a.s. zondag komt. Hartelijk gegroet en bedankt voor alles.



Je broer Johan.





Horten, 7 maart 1910.


(106) Geliefde broer Aksel.

Gods genade en vrede.

Je kunt je wel voorstellen dat we een gezegende middag hadden gisteren bij br. Ellefsen. Br. Aslaksen was echt in een feestelijke stemming en hij bad met veel kracht tot God om vervuld te worden met Gods Geest en kracht voor de dienst waartoe God hem uitverkoren had.

Vanzelfsprekend ben ik het geheel met je eens wat je schrijft over het in Christus Jezus blijven en zich in Hem te ontwikkelen en gelijktijdig een taak die God ons geeft ten behoeve van de zondaar te verrichten.

Het is niet het werk aan zondaren waarom het gaat, maar misschien eerder dit, dat de religieuze leiders ons over het paard tillen als we met hen in aanraking komen, en dat kan men niet verdragen zonder schade te lijden.

Het is daarom het allerbeste om alle samenwerking met vleselijke leiders te ontgaan en zelfstandig, voor Gods aangezicht te werken. Wil men een vat ter ere zijn dan moet men een afgezonderd vat zijn. Deze wijze van doen geeft ook de meeste autoriteit, want hun vleselijke eerbewijzen zijn slechts als spinnenwebben en als de schaar van Delila. Als ze ons eerst maar gevangen hebben, dan lachen ze ons midden in ons gezicht uit, en steken ons met vreugde de ogen uit. Het rechteroog is het geestelijke inzicht zegt Mme. Guyon. Op drie pas afstand moet men alle mogelijke mensen houden, en het meest de religieuze leiders, als men gevechtsafstand en ruimte wil hebben om het zwaard des Geestes te kunnen hanteren. Dit goddeloze samensmelten met alle mogelijke mensen is een ware gruwel. Men wordt niet rein van hun onreinheid zonder dat men zich zeven dagen buiten de legerplaats gereinigd heeft. (Laten zij zich tot ons keren - maar wij zullen ons niet tot hen keren.)

Br. Aslaksen wordt een ware strijder en het is een vreugde om hem te horen. Ik gevoel dat hij een innerlijke liefde tot ons in de Geest heeft. Br. Ellefsen ken ik haast niet meer terug. Hij spreekt er alleen maar over om gedurende de rest van zijn leven in het voetspoor van Christus te wandelen.

Br. Torrey zegt, dat men vaak opnieuw met de Geest vervuld moet worden om te kunnen werken, en dat is volkomen terecht. Hij zegt, dat men dwaalt als men tot in het oneindige in de oude kracht en ervaring doorgaat. Het is goed om hier acht op te geven. Ik geloof dat ook wij grotere kracht voor ons werk nodig hebben.

Met broederlijke groet,



Je Johan.





Horten, 12 maart 1910.


(107) Geliefde broer Aksel,

Bedankt voor je brief die ik ontving en waaruit ik opmaak dat je er niet aan denkt om naar huis te gaan. Ik ontving onlangs een brief van vader. Hij gelooft enigszins dat wij beiden komen en hij zal ons ontmoeten op de kade.

Gisteren hadden wij bij Ellefsen een zeer instructief gesprek over Rom. 7. God heeft ons door deze waarheden werkelijk gezegend. Br. Aslaksen was een paar dagen geleden hier. Hij is absoluut een door God uitverkoren gereedschap dat in ontwikkeling is.

Zr. N.N. kreeg ook behoorlijk wat licht over de gemeenschap aan het lijden van Christus, de werken van het lichaam en de werken van het vlees. Gods Geest openbaarde ons dit zo duidelijk dat wij jubelden van vreugde. Br. Ellefsen zei, dat het steeds duidelijker werd.

Ja, Gods wegen zijn wonderbaar. Mijn wens is dat Gods gemeente behoorlijk in de waarheid geworteld en gegrond zal worden.

Mme. Guyon zegt, dat Gods leidersgeest op enkele mensen rust. Deze Geest is niet hetzelfde als die Geest die wedergeboorte brengt, maar deze is tot leiding van andere mensen. Als iemand deze Geest heeft en ontrouw is, dan zal deze de betreffende verlaten en op een ander rusten, deze kan niet verloren gaan. Zij neemt vanuit de bijbel als voorbeeld hiervan Saul en David en eveneens Judas - een ander ontving zijn ambt. Zij noemt deze leidersgeest “apostolisch”.

Ik schrijf dit omdat het de moeite van het overwegen waard is. Wie leiding moet geven en moet beoordelen door deze Geest, moet vrij zijn van redeneringen, als Gods wil geopenbaard wordt; het menselijke verstand moet buitengesloten blijven, zegt zij. Ja, dit is immers hetzelfde als dat God in de gemeente zowel apostelen, profeten, herders, evangelisten, leraars, enz. aangesteld heeft - om de heiligen toe te rusten tot dienstbetoon.

Zeker is het dat men Geest van God nodig heeft om voor anderen te zorgen en hen te kunnen leiden, dat kan men niet uit zichzelf. Ze zegt, dat God onvoorwaardelijke gehoorzaamheid en trouw eist van zulke zielen die anderen hoeden en leiden moeten, en dat is waar. Men moet geen rekening houden met zichzelf of met zijn eigen gemak, maar voor Gods aangezicht staan in algehele trouw en liefde. Petrus werd daar ernstig aan herinnerd toen hij de opdracht kreeg om Gods kudde te hoeden.

Als je niet naar huis gaat ben je hier welkom met de Pasen, maar ik geloof dat vader je thuis verwacht. Ik doe zijn brief erbij, zodat je het zelf beoordelen kunt.

De hartelijke groeten,



Je broer Johan.





Horten, 2 mei 1910.


(108) Geliefde broer Aksel,

Gods genade en vrede.

Het aan boord gaan op de “Norge” werd uitgesteld in verband met het overbrengen van het stoffelijk overschot van Bjרrnson, maar nu hebben wij bevel om morgenmiddag om 6 uur aan te monsteren.

Gisteren was br. Aslaksen hier. God gaf mij genade om meer open met hem te spreken dan ooit te voren over het losmaken en verbreken van alle banden. Hij lachte van vreugde, en nam deze woorden ter harte. Zo vrijuit als nu heb ik niet eerder met hem kunnen spreken. Het ziet ernaar uit dat het een man uit ייn stuk is. Br. Ellefsen was gisteren ook hier; hij gaat met een vaste zekerheid “vorwהrts”.

God zal mij aan boord bijstaan en mij genade schenken en onderrichten in de strijd. Wij verlaten ons op Gods krachten; zijn wijsheid lost alle moeilijkheden op en stilt de toorn. Ja, het is een heerlijk leven, een gezond leven, een leven vol vrede, overwinning, begrip, kracht, flexibiliteit en alles wat voor het leven wenselijk is. Misschien heet het wel daarom “Leven”.

Ik heb het zangboek met de geschriften en traktaten die ik aan boord had op de “Fram”, naar vader gestuurd.

Hierbij een hartelijke groet van ons allen,



Je Johan.





Horten, 22 mei 1910.


(109) Geliefde broer Aksel,

Vandaag (zondag) heb ik op mijn beurt wacht aan boord. God heeft mij bijgestaan en mij genade en overwinning gegeven. Die geschiedenis in die boot draaide daarop uit dat er nu in iedere stoomsloep dweilen om droog te maken zijn gekomen. Deze order is door de chef gegeven en ik heb niets meer over deze zaak gehoord.

Er is ook later enige strijd geweest, maar God heeft mij macht gegeven zodat het er gisteren op leek dat de betreffende nogal wat moeite deed om op goede voet met mij te komen. Merkwaardig is het dat men zonder al deze worstelingen niet met rust gelaten wordt. Ik weet echter, dat God mij geheel en al de macht over hem zal geven, zodat enkel zijn hogere rang hem nog rest; voor het overige heeft hij niets van God, mensen of mij te eisen. Het is onwijs en barbaars de manschappen te bevelen om in een boot die vol water staat te gaan zitten, als deze overigens groot genoeg is om in te staan. Je kunt je voorstellen dat er veel strijd is (ja, nu kwam N.N. de hut binnen). In mij bruist het over alle ellende die ik zie en hoor, want Satan regeert krachtig in en onder de ongelovigen.

Ja, N.N. kwam de hut binnen. Hij zei dat hij al eerder hier binnen wilde komen maar hij is steeds bij de deur omgekeerd. Nu hebben wij samen gebeden en hij huilde en bad God om hem te verlossen en hem zijn zonden te vergeven. Hij merkte, dat God in het bijzonder sinds de dood van zijn moeder aan hem gewerkt had, zei hij. Het is een betrouwbare en ernstige ziel.

Ja, nu eindig ik voor deze keer. God heeft mijn ziel gesterkt, zijn naam zij geכerd. De goddeloze zit erop te broeden om mij neer te slaan, maar de Here sterkt mij door zijn kracht en geeft genade om over hun hoogmoedige aanval te zegevieren. Want zo waar als Christus overwon, zo zeker zullen ook wij door Hem overwinnen.

Waartoe alles dienen moet weet ik niet; maar God, die mij sterkte verleent, weet het.

Hierbij een hartelijke groet aan jou en de broeders en zusters, van je in Christus strijdende broer,



Johan.





Horten, 25 mei 1910.


(110) Geliefde broer Aksel,

Bedankt voor je fijne brief, die van begrip getuigt en daarom balsem inhoudt.

Waar komt dat door? en waartoe moet het dienen dat ik dag en nacht in mijn binnenste een heilige strijd voel met machten die schijnbaar uitmonden in de wereldbeheersers? Ik ben er heel zeker van dat het Gods Geest in mij is, die de strijd om zijn machtsgebied te behouden en uit te breiden veroorzaakt. De vrede in mijn hart en mijn goede geweten verbieden mij geheel en al om met de wolven in het bos mee te huilen. De verhouding tot de meerderen wordt hierdoor aangescherpt en ernst en strijd komen in plaats van “zand erover”. Hier aan boord begin ik door Gods genade rust te krijgen van machtsmisbruik. Deze vrede is geen vrucht van vleierij, maar een vrucht van strijd. Je kent zeker wel goed het verschil tussen deze twee manieren om vrede te hebben.

Er zijn ook vele andere manieren om vrede te verkrijgen, maar Gods vrede, daar waar de Satan woont, wordt enkel verkregen door volgens de regels der kamp te strijden. Dit alles zijn beschikkingen van God en ik neem alles als van Hem aan. God heeft tot op vandaag geholpen en Hij zal met ons zijn al de dagen tot aan de voleinding der wereld. Ons karakter wordt door strijd gehard en gestaald. Door op gevechtsafstand te komen kan men strijden en te gronde gaan, of strijden en overwinnen. Geeft men zich gewonnen dan wordt men in zijn gemoed verdorven, maar door Gods kracht en in Gods Geest overwinnen geeft de ziel dubbele sterkte.

Wij moeten volmaakt zijn gelijk onze hemelse Vader volmaakt is en bij Hem is geen aanzien des persoons. Deze volmaaktheid zal als deze beoefend wordt, de eer van de groten reduceren en de geringe uit zijn smaad opheffen. Het gevolg daarvan is dat de kleinen zich geכerd zullen voelen en de groten zich gesmaad voelen, alhoewel hen geen oneer wordt aangedaan. Maar elke hoogmoedige behoort van de toppen der fantasie neergestoten te worden in het vlakke land der werkelijkheid.

Over vrede gesproken, er is verschil: “de vrede der genade” waarin men ongewapend te midden van zijn tegenstanders zonder notie van gevaar rust. Daarna komt er licht en gaat men zien, en met het gezichtsvermogen komt de strijd. In deze toestand moet de vrede veroverd worden. Deze vrede kan de “overwinningsvrede” genoemd worden, want men krijgt op geen andere wijze vrede dan deze door strijd te veroveren. Of er tenslotte een “vrede in lijden en geduld” zal komen weet ik niet. In dat geval zal het geen “vrede in onwetendheid” zijn.

Ja, op allerlei wijzen moeten wij naar vrede jagen, zelfs al zal deze met het zwaard in de hand veroverd moeten worden. Hier aan boord heb ik voor de vrede moeten vechten en God heeft mij deze geschonken. Maar deze vrede heeft mij zoveel gekost dat ik mij ronduit ellendig gevoeld heb. Diegene waarmee de strijd het felst was, is nu op zijn retour. Hij gaat er nu niet langer, zoals in het begin, met doldrieste vrijpostigheid op los. Juist daar waar hij het zwakst was, gaf God mij genade om in te vallen. De eerzucht verbiedt hem nu om zich te vaak aan zulke situaties bloot te stellen, omdat hij liever vrede dan een strijd met zulke schamele resultaten heeft, en juist in deze vrede kunnen wij ons zo goed met elkaar verenigen.

Dit is dan ook de enige vrede die gezond en reכel is. Deze vrede houdt een ieder op zijn plaats.

Doe de hartelijke groeten en wees zelf allerhartelijkst gegroet van je in Christus bewaarde broer,



Johan.





Horten, 12 juni 1910.


(111) Geliefde broer Aksel,

“Want zovele beloften Gods als er zijn, die zijn in Hem ja, en zijn in Hem amen, Gode tot heerlijkheid door ons.” 2 Kor. 1:20.

Gods beloften aan ons krijgen hun “ja” in Christus, en buiten het leven van Christus is er geen enkel “ja”. Wanneer zij daarnaast door Hem in ons hun amen hebben, dan wordt God door middel van ons geכerd.

God gaf mij in zijn grote genade rust - een gezegende rust. Wel voel ik te midden van de rust verdrukkingen, maar niemand probeert meer een strijd te beginnen. Dit was een strijd van de Here, waardoor het dus ook een overwinning van de Here geworden is, tot eer en prijs van zijn naam. In het begin krijgen wij vrede zonder strijd, later moet elke Kanaהniet bestreden worden voor wij vrede kunnen krijgen. Zulke Kanaהnieten wonen altijd buiten het lichaam, maar de overwinning en de vrede worden in het lichaam genoten. In het begin moest ik een defensieve houding innemen. Later ging ik tot de aanval over, met als gevolg dat ik nu door Gods genade een onuitsprekelijke vrede heb te midden van al het gewemel te midden van de kinderen des ongeloofs en de wereldbeheersers. Ik bad en streed totdat God mij centimeter voor centimeter de overwinning gaf. Ik hoop dat je me begrijpt. Br. Aslaksen voelde in zijn geest dat hem dezelfde strijd te wachten stond en hij zag deze met vreugde tegemoet.

“Daarom verliezen wij de moed niet, maar al vervalt ook onze uiterlijke mens, nochtans wordt de innerlijke van dag tot dag vernieuwd.”

Onder dit alles heb ik geleerd dat al onze strijd en overwinning van te voren door God Zelf bereid zijn, opdat God door ons geכerd zal worden en zijn Koninkrijk tot aanzien zal komen. Doch - midden in de strijd is het een grondvoorwaarde dat men met ijver en nauwgezetheid heel de dienst waartoe men gesteld is, vervult. Dit kost veel inspanning naast alle andere geestelijke wrijvingen, maar dit is nodig als men met de overwinning wil thuiskomen.

Ik heb behoorlijk veel met br. B. gesproken en wanneer we aan wal gaan, lopen we vaak samen op. Verder gaat alles z'n gewone gang. Een lid van de bemanning hier aan boord kreeg nu volle vrede met God.

Ik weet niet goed waar jij je nu bevindt, maar de brief zal je wel nagezonden worden.

Slechts deze enkele woorden in de haast geschreven met de groeten in Jezus Christus.



Je broer Johan.





Horten, 15 juni 1910.


(112) Geliefde broer Aksel,

Genade en vrede.

Bedankt voor je fijne brief, die in zijn geheel verkwikkend werkte omdat ik zie dat je het goed maakt en het gezonde spoor bewaard hebt. Je zond tot troost Jes. 27:3, maar ik kon in dit Schriftwoord op het punt waar ik nu in ben, geen troost ontdekken. Daarentegen is Psalm 139:16 wat je tot overdenking stuurde zowel tot overdenking als troost geworden. Nu laat ik aan jou over om daar de oorzaak van te ontdekken, want ook dit behoort tot Gods wijsheid en daaraan moet niet voorbijgegaan worden.

Je gaf er acht op dat de goddelozen zo bekrompen van gedachten zijn, omdat ze niet aan de gevolgen denken. Maar hoe geestelijker men is, hoe meer toekomstgericht denkt men. Dus, als men in de richting van de volmaaktheid gaat, vindt men dat Gods gedachten, daar Hij volmaakt is, van groot gewicht zijn, vers 17. Wat mijzelf betreft heb ik lang zo gedacht als er in Psalm 139:16 staat en wat in overeenstemming met Jesaja 63:19 en Jeremia 1:5 is. “Want toen de kinderen nog niet geboren waren en goed noch kwaad hadden gedaan, opdat het verkiezend voornemen Gods zou blijven, niet op grond van werken, maar op grond daarvan dat Hij riep - werd tot haar gezegd: De oudste zal de jongste dienstbaar zijn, gelijk geschreven staat: Jacob heb Ik liefgehad, maar Esau heb Ik gehaat.” Hier valt niets aan te doen. Hij maakt de rijkdom van zijn heerlijkheid bekend over de voorwerpen van ontferming, die Hij tevoren tot heerlijkheid heeft bereid. Heb je niet iets van deze rijkdom van zijn heerlijkheid ervaren? die zoals je ziet, is uitgestort over ons. Ef. 1:17.

Wij komen terug tot God, wiens gedachten van groot gewicht zijn en wiens heerlijkheid overweldigend groot is, tot Hem die aan ons gedacht heeft vanaf eeuwige tijden en ons op zijn tijd liet verschijnen voor het werk dat Hij voor ons toebereid heeft.

Hij heeft voor ons werken klaargelegd om te doen, vijanden om te overwinnen, een doel om te bereiken, en heeft ons dit alles zien volbrengen precies op de wijze zoals wij het volbrengen. Dit alles is mij een grote troost, maar deze troost kan mij niet van de verdrukking, die blijft doorwerken, vrijmaken. Voor een strijder is er geen andere troost dan de overwinning; dat moet men zich direct op het hart binden. Alle andere troost is in de grond der zaak valse troost. Als de moeilijkheden overwonnen zijn, dan kan men zich met een gerechtvaardigde en gezonde blijdschap verheugen. Vףףr die tijd heeft men alleen maar te strijden.

De onafhankelijkheid van Noorwegen was naar Gods wijsheid ver voordat deze kwam, gepland. Maar deze kwam plotseling, omdat men niet voldoende inzicht in Gods plan had. Maar voor God kwam deze niet als een verrassing. Wat wij vandaag leven, is maar ייn schakel van het grote resultaat, en ons volbrengen van Gods wil bespoedigt slechts de heerlijkheid.

God zij gedankt, die mij tot nu toe genadig is geweest, - mij, een zondaar die door genade verlost is, heeft Hij door grote moeilijkheden heen geholpen. Het is zijn wil niet dat zijn kinderen het onderspit delven. Gods wil is, dat wij de muren beklimmen, dat we ons tussen de wapens voort dringen en de rechte weg die voor ons ligt gaan.

Als wij onderdrukt worden, bewerkt dat Gods na-ijver over onze onderdrukkers, zodat Hij zijn genade van hen aftrekt en deze laat rusten op de voorwerpen van ontferming, die daardoor onoverwinnelijk worden. “Met mijn God spring ik over een muur,” zegt David.

Als God hier aan boord niet met mij geweest was, dan had ik niet overwonnen. Maar zijn goede, inzichtsvolle Geest, die ver vooruitziet, heeft mij bij het oplossen van moeilijkheden en in dienstverhoudingen krachtig bijgestaan. Daarbij is zijn directe genade met mij geweest, door de gelegenheden op de juiste tijd te laten komen. Nu heb ik vrede, maar midden onder wolven die op revanche loeren. Ik heb veel om overwinning hier aan boord gebeden. De angst heeft mij vaak aangegrepen, want de vijand heeft mij van dichtbij naar het leven gestaan. Waar dit alles toe dienen zal, zal de Here op zijn tijd openbaren. Maar het is te merken dat een hut hebben en geen hut hebben, moeilijke dienstverhoudingen en vrijheid elkaar met rasse schreden naderen.

Hierbij een hartelijke groet met Ef. 1:22 om in verband met de brief te overdenken.



Je Johan.





Horten, 29 juni 1910.


(113) Geliefde broer Aksel,

Ik schrijf je nu in de middagpauze enige woorden en wil je aan Jakobus 4:4 herinneren. “Overspeligen, weet gij niet dat de vriendschap met de wereld vijandschap tegen God is? Wie dus een vriend der wereld wil zijn, wordt metterdaad een vijand van God.”

Een man naar Gods hart als David, had geen vertrouwelijke vriendschap met de wereld en zijn leidslieden, hij lag er integendeel voortdurend mee overhoop.

N.N.'s brief aan jou is een aanleiding voor mij om je te wijzen op het “overspelige” van het hebben van gemeenschap met goddeloze familieleden. Wat zullen ze daar in S. doen behalve het bevredigen van hun vleselijke lusten? Als er een berg in de weg staat om daar te komen, dan zou waarachtig geloof bergen verzetten, maar ik kan me bijna niet voorstellen dat deze berg (misschien geldberg) in geloof te verzetten is. Toen tante in haar rijke dagen was, werd zij met bezoek vereerd. Maar nu de armoe bij haar z

'n intrede heeft gedaan zijn zij bij haar weggebleven. Dit soort “geflirt” met de grootheid der wereld en de mammon is ontrouw aan Christus. Ik heb met N.N. over God gesproken en hij en zijn vrouw waren bijna niet in staat om een klein eindje met me om te lopen. Maar ze kunnen geןnteresseerd zijn om in zijn paleizen te wonen en zich door zijn veelbesproken 4 paarden te laten rijden. Onze tijd kenmerkt zich door ijdelheid. Men zou niet zo hoog op moeten geven van gedichten maken en alles wat geestelijke dienst genoemd wordt, zolang men de grootheid der wereld aanbidt en bewondert. Als zij Christus voorgehouden hadden aan N.N. dan had hij het niet aangedurfd ze uit te nodigen. Enkel een slappe, buitengewoon slappe verhouding tot God kan onze vijanden tot zulke toenaderingen bewegen. Wie niet haat vader, moeder, broers en zusters enz., is Mij niet waard. Je zou ze naar aanleiding hiervan een ernstige vermanende brief moeten sturen.

En dan nog de lofprijzing van “de Indiכr”. Men moet zich wachten voor het verafgoden van mensen want dat is engelenverering. Men verlaat dan het hoofd: Christus.

Slechts deze woorden in liefde, zend ze - indien mogelijk - verder naar de juiste persoon.



Je toegenegen broer Johan.





Pantserschip “Norge”. Arendal, 12 juli 1910.


(114) Geliefde broer Aksel,



Gods vrede.

Bedankt voor je komst naar Arendal. Het is altijd zo goed om samen gedachten tot ontwikkeling te laten komen.

Het leven is kort, het gaat erom waakzaam te zijn. Het schijnt mij toe dat het elke dag ernstiger wordt. Br. Ellefsen glijdt nu al meer en meer het spoor van een dienaar des Heren binnen. Sinds zijn vrouw is gestorven, is hij meer doelbewust dan ooit tevoren.

Ik kan geen ja en amen zeggen op wat ds. P. zegt. Zijn uitleggingen zijn bij lange na niet toereikend. Wat hij niet begrijpt, verklaart hij met de grootste vrijpostigheid; maar juist hierdoor glijdt hij van de weg af. Er zijn vele menselijke, diepzinnige gedachten, maar deze worden helemaal niet door de onderwijzing van de Geest goedgekeurd. Het raakt kant noch wal, als hij z'n gedachten met bijbelteksten wil ondersteunen. Het boek is op zijn zachtst gezegd verwerpelijk.

Als wij de Geest ontvangen hebben, is zowel de zonde als haar wortel verdwenen, en is de mens geheel heilig, meent ds. P.

Onze geest is niet ineens levend gemaakt, maar deze wordt stukje bij beetje levend gemaakt. Daar is ds. P. op tegen. Voortdurend worden wij aan de dood overgegeven om Jezus' wil, opdat ook het leven van Jezus in ons sterfelijke vlees geopenbaard zal worden.

Rom. 7 is voor iemand die Gods Geest niet heeft, meent hij. Wij moeten er ons voor wachten om vlees tot onze arm te stellen, maar aan het hoofd Christus vasthouden en van Hem leren, die een betere leermeester is dan alle mensen bij elkaar. Kijk maar naar het resultaat van dit soort leringen. Het is in de kern van de zaak valse vrijheid, ook al vermaant hij zo half om half tot uiterlijke goede werken.

Als de mens zichzelf verheft dan gaat het altijd verkeerd. Wij moeten naar de stem van de Geest luisteren en van Hem leren, wil het ons welgaan. Er is een menselijke religieuze wijsheid, die door God nooit goedgekeurd wordt. Deze geeft een hol geluid en mist de warme klank der liefde. Als je de wijsheid van Catharina Booth leest, dan kun je een veel dieper geluid horen. De liefde van God sprankelt altijd van liefde en bevat duizenden wegen naar Gods vaderhart. Gods wijsheid getuigt altijd van de voortdurend reinigende macht van het bloed, en dat wij altijd zowel uiterlijk als innerlijk reiniging nodig hebben. Deze lieflijke leer wil men op allerlei wijze verdraaien om de reiniging door het bloed buiten werking te stellen.

Luister naar de klank, geliefde Aksel. Beproef hen die zeggen dat zij apostelen zijn. Neem niet alles voor zoete koek aan. Nee, ik weet dat je dat niet doet.

Hierbij een broederlijke groet aan jou en allen thuis. Wij gaan hier vandaan naar Lillesand en vandaar naar Bergen.

Je toegenegen broer



Johan.





Fredrikstadleret, 10 augustus 1910.


(115) Geliefde broer Aksel,

Bedankt voor je fijne brief. Wij liggen nu hier en hebben een oefening.

God heeft zijn bedoeling met alles, dus ook hiermee. We kunnen van alle dingen in het leven leren. Deze tocht is voor mij door Gods genade tot groot nut geworden. Het is een hardnekkige strijd geweest, maar God heeft de overwinning gegeven.

Ik voel ondertussen een verlangen om een plekje voor mijzelf te hebben, maar er zijn overal veel mensen. God geeft echter genade, zodat ik mij vaak midden in de massa als alleen kan voelen.

Het gaat steeds meer in vervulling wat Paulus zegt, dat hij zwak was in Christus, maar alleen moest leven door Gods kracht. Van deze zwakheid heb ik door Gods genade iets geproefd, zodat ik mij in het heetst van de strijd alleen op Gods kracht moest verlaten. Maar wat een lijden in het vlees. Het vlees siddert, maar aan het kruis zullen wij overwinnen - Uiterlijke kracht is prijzenswaardig, maar als deze kracht tot verbrijzeling van jezelf gebruikt zou worden, doordat men alles overlaat aan Hem die rechtvaardig oordeelt - zou deze van veel meer waarde voor je ontwikkeling zijn.

Aan het kruis wordt de overwinning op Satan behaald. Het bloed van Christus is de overwinning en de kracht. Maar voordat er bloed vloeit, is er strijd. Het kruis is de plaats van de strijd, waar de kop van Satan werd vermorzeld, daar is de triomf en de oorsprong van de overwinning. - Wat men “het tijdelijke” noemt, moet in de dood gegeven worden. - Het “tijdelijke”, dat aan het hart kleeft, moet in het hart teniet gedaan worden, opdat men het weer terug ontvangen kan. Want men ontvangt niet meer terug dan men heeft prijsgegeven.

Zaterdag en zondag a.s. zullen we in Horten zijn.

Groet vader en moeder en wees zelf allerhartelijkst gegroet door



je broer Johan.





Pantserschip “Norge” Horten, 27 augustus 1910.


(116) Geliefde broer Aksel,

Bedankt voor je brief uit Larvik. De dingen die ik in de eerste brief beschreef zijn niet nu pas in me opgekomen, maar ik heb al lang begrepen dat er binnen het Christendom beduidend dieper gegraven moet worden. Het waren niet het opschrift of de vette letters boven of in jouw artikelen die de reden van mijn schrijven waren, maar misschien eerder dit dat de gedachten aan het oppervlakkige weer tot leven kwamen, door wat ik hoorde van verschillende kanten, en wel in het bijzonder omdat alleen de room in het blad geserveerd wordt, zoals je zegt. Maar deze room is naar mijn begrippen slechts een halve waarheid.

Afgezien van alles ben ik nog steeds van mening dat we al onze dienst in waarheid als voor God moeten verrichten. Wij moeten de dingen nemen zoals ze zijn (realistisch) en ons niet enkel houden aan het voortdurend goed! goed! Want het is een feit dat er nogal wat aan mankeert. Maar waarachtig zijn brengt smaad. Het is zo gemakkelijk om in het oude karrespoor verder te gaan door te zeggen dat alles zeer goed is.

Je laatste brief uit Arendal heb ik ontvangen en ik kan mij best voorstellen waarom je schrijft dat kracht - bewuste kracht, niet hetzelfde uitricht als geloof. Toch geloof ik ook in bewuste kracht, want onbewuste kracht is niet te regelen en is, eerst in het natuurlijke en daarna in het geestelijke, gevaarlijk.

Het Koninkrijk der hemelen bestaat in kracht. Jezus was zich zijn geestelijke kracht bewust, Paulus eveneens. Alles van God moet ons bewust worden. Kracht zonder geloof bestaat niet. En het is niet gemakkelijk om te beoordelen wat in Gods Koninkrijk het beste werkt. Uiterlijk ziet het er het best uit als het zaad op steengrond valt en snel opgroeit. Het werk in het voorjaar draagt niet direct vrucht, men moet er geduldig op wachten.

Dinsdag 1 november eindigt het commando en het zou fijn zijn als je dan naar Horten kon komen, zodat we datgene waar wij het niet over eens zijn kunnen “uitvechten”. Maar ik geloof dat wij tot eenheid komen, zoals in alles hiervoor, wanneer wij de dingen maar in de Geest en met het verstand bespreken.

Deze zomer is het mijn dienst geweest om alle bolwerken en alle hoogten die zich verheffen tegen de kennis Gods, neer te werpen en te slechten. God heeft mij tot zo'n dienst aangesteld, en ik moet deze in de genade en in de kracht van Christus volvoeren. Wat dit betreft is het niet aan mij om daar iets aan te veranderen. Mevr. R. verheugde zich erover dat zij zo'n dienst niet had, maar ik dank God ervoor.

Tot ziens. Schrijf wanneer je komt. Je in Christus toegenegen broer



Johan.





Pantserschip “Norge” Sandefjord, 16 september 1910.


(117) Geliefde broer Aksel.

Bedankt voor je fijne brief die ik vandaag ontving, samen met je briefkaart uit Hamburg.

Gods wijsheid heeft bodemloze bronnen, en onderscheidt zich daardoor van wereldse wijsheid, dat, hoe meer men graaft, des te meer dingen vindt men, die het diepst van het hart verheugen en bevredigen.

Je laatste brief bevatte zo'n bron waarover ik mij verblijd heb. Je zegt o.a. dat de Geest ons (gelovigen) overtuigt van alles wat in disharmonie met onze geloofspositie in Hem is. Dat is heel waar.

Wij moeten onderscheid maken tussen iemands werken en zijn toestand. De toestand ondergaat verandering. De langzame verandering daarvan gebeurt door erkentenis van het sterven van Christus, terwijl de werken daar verhoudingsgewijs achteraan komen, maar niet altijd zo, dat de werken altijd een barometer voor de toestand zijn - alhoewel deze niet zo erg veel kunnen afwijken.

Je hebt het over een door het oordeel veroverde positieve geloofspositie, die men persoonlijk bezit, totdat het lichaam der zonde op dat punt te gronde is gegaan.

Ja, dat is zo. Gode zij dank voor zijn grote genade dat Hij ons zelfs laat overwinnen, als onze vijanden positief naar het vlees tegen ons strijden. De negatieve verdediging kan de vijand verpletteren, hetgeen Jezus aan het kruis genoegzaam bewezen heeft, toen Hij was als een lam dat ter slachting geleid werd.

De kracht van onze vijanden wordt opgeslokt door geduld, zodat er tenslotte geen kracht meer in hem overblijft die ons deren kan; dit is de kop van de slang vermorzelen. En God zal weldra de Satan onder onze voeten vermorzelen. Halleluja!

Deze negatieve verdediging veroorzaakt zwakheid en maakt dat men zich op Gods kracht, die de meest werkzame van alle krachten is, verlaten moet. Dus: onze negatieve verdediging roept Gods positieve aanval op, want als ik zwak ben dan ben ik machtig.

Vader zond mij een brief die grootvader aan mij schreef in 1881. Het is een goede brief en hij bevat verscheidene gouden waarheden, die bewijzen dat hij zelfstandig en helder gedacht heeft. Je zult er vreugde aan beleven als je deze leest. Hij spreekt over de wijsheid Gods.

Het verheugt mij dat je gelegenheid hebt om in het Koninkrijk Gods te arbeiden. Groet de broeders en zusters in Kopenhagen, als je daar komt.

Je toegenegen broer in Christus



Johan.





Horten, 16 oktober 1910.


(118) Geliefde broer Aksel.

Vandaag (zondag) zit ik aan boord en ben ingedeeld bij de bewaking van het schip. Bedankt voor je fijne brief, waaruit ik zie dat je nu naar het oosten reist. Ik ga ong. 1 november “van boord”. Het zou om verschillende redenen fijn zijn als je met de reis hierheen tot die tijd wachtte. Misschien krijg ik enige dagen verlof, in ieder geval wil ik een verzoek om ca. 8 tot 14 dagen verlof indienen, want we zijn gedurende de hele zomer geen dag vrij geweest. Er wacht mij nu aan land veel werk; maar ik voel me echt in staat om flink aan te pakken.

Ik heb je artikel in “De Zendeling” gelezen, evenals B.'s reisbeschrijving in “De Overwinning van het Kruis”. Het lijkt erop of reisbeschrijvingen het voedsel vormen dat de hedendaagse christenen ruggegraat moet verlenen. Dat is misschien de reden ervan dat ze toegeven aan iedere windvlaag. Je vindt nu geen man noch vrouw die werkelijk grip heeft op de diepten van het gemeenteleven, misschien omdat er bijna geen personen met een werkelijk innerlijk leven zijn. Al deze eindeloze reisbeschrijvingen lijken veel overeenkomst met de polijstdoek van de timmerman te hebben. Hij vult de gaten en kieren met schellak en polijst alles met politoer en dan glimt het allemaal zo mooi. Het gaat overal uitstekend - en men zou uit de toon vallen als men iets anders zei.

Nog steeds staat het woord van Christus vast en ik wil liever daartoe naderen dan mij ervan verwijderen: “En gij zult door allen gehaat worden om mijns naams wil.” Dienaren van Christus moeten niet rondreizen om het sap van de arbeid van de Geest te genieten, want dat is de wol van de gemeente afscheren om zichzelf ermee te warmen. De apostelen ploegden dieper dan de hedendaagse “apostelen” die, met hen vergeleken, niets anders dan kalkstrijkers zijn, die nooit werkelijk en metterdaad de muur repareren en de schade herstellen. Men gebruikt de glans der wereld om over de arbeid van de Geest glans te werpen. Voortdurend wordt er met hen die groot zijn in de ogen der wereld en zich tot Christus bekeerd hebben, gepronkt. Men benut hun uiterlijke glans om Christus te verheerlijken. Als een arme arbeider of een arme vrouw zich tot God bekeert, dan wordt daar niet veel ophef over gemaakt, maar als er iemand komt die in aanzien is in de wereld, dan roept men in koor “Halleluja”, alsof zo'n ziel in de ogen des Heren kostbaarder zou zijn.

Maar dit is waartegen Jacobus vermaant: “Mijn broeders, houdt uw geloof in onzen Here der heerlijkheid, Jezus Christus, vrij van aanzien des persoons.”

Als men onder elkander zo'n onderscheid maakt, dan is men een rechter die zich door verkeerde overwegingen laat leiden, zegt de apostel.

Het apostolische gemeenteleven en de goede apostelen van oudsher worden niet meer gevonden. Men moet, als men tot hulp in de gemeente wil zijn, met lijden en verdrukkingen te midden van de gemeente genoegen nemen. Maar als men komt en z'n intrek neemt en weer verder reist als de grote man, die men meer naar het vlees dan naar de Geest bewondert, dan heeft men niets anders gedaan dan de wol afscheren van de schapen.

Ja, ik was zojuist voor het avondeten in de mess en er ontspon zich een levendig gesprek. God gaf mij genade om de bijbel tevoorschijn te halen en van daaruit te overtuigen, terwijl ik daarbij mijn getuigenis (met het zwaard in de hand) van een persoonlijk geloof aflegde. De meesten waren - alhoewel er vele “als” en “ja maar's” waren - met deze verklaring tevreden.

Luitenant Aslaksen is op de laatste dag dat hij aan boord van de “Frithjof” als cadet (laatstejaars) was, opgestaan en heeft zijn getuigenis voor zijn kameraden afgelegd. Meerderen hadden tranen in de ogen. De laatste keer dat hij bij ons was vroeg hij of wij in de winter de brief aan de Romeinen konden doornemen, omdat hij nu op de marinekrijgsschool meer les zou krijgen en niet zoveel zelfstudie meer had.

Deze reis is een reis van strijd geweest, maar God zij dank dat alles ten beste geschied is. Er is nu een andere commandant en ondercommandant gekomen, en de verhoudingen aan boord zijn niet meer te herkennen.

Wie een huis bouwt, moet diep graven en het fundament op de rots leggen. Zo behoort men ook in de gemeente diep te graven zodat deze vast in Christus geworteld en gegrondvest kan worden. Maar evenals het graven in de grond arbeid en moeite veroorzaakt, veroorzaakt ook het graven in de verdraaide bodem der harten nog meer moeite.

Ik hoop dus dat wij - zo God wil - gelegenheid krijgen om elkaar in de komende dagen te spreken. Zoals het nu is, vergt de scheepsdienst al mijn tijd. Weliswaar hebben we 's avonds wat verlof, maar wij moeten om zes uur 's morgens aan boord zijn, dus om vijf uur opstaan, en dan is men niet zo fit meer na de vermoeienis van de dag.

Hierbij een hartelijke groet van



je broer Johan.





Pantserschip “Norge” Horten, 19 oktober 1910.


(119) Geliefde broer Aksel,

Mijn dank voor je brief van vandaag. Het was verheugend om over Arendal te horen.

Wat je brief aan ds. N.N. betreft, geloof ik dat het hem boven zijn pet gaat. Goddelijke waarheden moeten met betoon van Geest en kracht en niet door meeslepende woorden van menselijke wijsheid aangenomen worden. God heeft het ons met betoon van Geest en kracht gegeven, want je weet zelf hoe we in de Geest gejubeld hebben over iedere waarheid die wij ontvangen hebben, en dat is niet zo vlug gegaan. Wij kregen elke keer een beetje. Indien ds. N.N. aan zou moeten nemen wat jij schreef, dan zou hij dit als menselijke wijsheid aannemen. Het zou geen openbaring van de Geest worden. Maar als zijn menselijke vermogens waarheden ontvangen die niet voor hem levend geworden zijn in de Geest, dan wordt deze wijsheid statisch menselijk in plaats van statisch goddelijk. Vergel. 1 Kor. 2.

“Toch spreken wij wijsheid bij hen, die daarvoor rijp zijn, een wijsheid echter niet van deze eeuw, noch van de beheersers dezer eeuw, wier macht teniet gaat; maar wat wij spreken, als een geheimenis, is de verborgen wijsheid Gods, die God (reeds) van eeuwigheid voorbeschikt heeft tot onze heerlijkheid.”

Over alles wat heerlijk is ligt een bedekking. Alleen het woord des kruises is in staat om deze bedekking in stukken te scheuren. Daarom is het het woord des kruises, de kracht Gods, dat de toegang zal banen door deze bedekking (het voorhangsel), die Gods wijsheid verborgen houdt.

Dat N.N. dominee is en veel geleerd heeft betekent in het geheel niets. De bedekking opent zich net zo snel voor de ongeletterde die het woord des kruises verdraagt en liefheeft, als voor de geleerde die hetzelfde doet. Gods wijsheid is geen vrucht van menselijke inspanning en daarom geeft God deze niet in ruil voor menselijke inspanning. Gods wijsheid is een vrucht van gehoorzaamheid en geloof en wordt door gehoorzaamheid en geloof bewaard - voor Joden een ergernis en voor heidenen een dwaasheid. Als wij dus Gods wijsheid in een natuurlijk mens proberen te planten, wordt deze bij hem tot menselijke wijsheid, die hij op geestelijk gebied helemaal niet nodig heeft.

Als gevolg daarvan moet ds. N.N. geleerd worden om het woord des kruises in waarheid te verdragen, en de realiteit het hart laten ontnuchteren, zodat het een reכel resultaat kan worden. Want pas dan kan er van reכle wijsheid sprake zijn. Voordat dit gebeurt ligt er zowel voor ds. N.N. als voor alle andere sterfelijke wezens een bedekking over Gods wijsheid, want bij God is geen aanzien des persoons.

De hartelijke groeten. Er zit een broeder op mij te wachten, zodat ik een beetje voort moet maken.



Je broer Johan.





Pantserschip “Norge” Horten, 22 oktober 1910.


(120) Geliefde broer Aksel,



Genade en vrede.

Naar aanleiding van je laatste artikel in “De Zendeling” stuur ik je vlug een paar woorden. Je schrijft o.a. “..., en kleine geesten maken deze zaken tot scheiding brengende hoofdleerstukken,” enz.

Het ziet er hier naar uit dat je heel erg je best gedaan hebt om de spijker op z'n kop te treffen; maar als je er wat nauwkeuriger over nadenkt, weet je heel goed dat een kleine geest of een grote geest er niets aan af of toe kan doen dat ze zijn zoals ze zijn. Een man die groot is kan daarvoor niet geprezen worden en een man die klein is kan dat niet verweten worden, want dat zou betekenen God, die hem schiep, ter verantwoording roepen. Bovendien neemt men door het woord “geesten” te gebruiken, het verstand en het bewust verantwoordelijke wezen weg, een geest als zodanig kan men niet verwijten of van iets beschuldigen.

In de wereld spreekt men over grote geesten. Ze bedoelen dan mensen die een ruim zicht op zaken hebben, zoals men dit in ijdelheid noemt, en dan noemt men die mensen kleine geesten die bekrompen zijn enz., maar zo is het niet in Gods Koninkrijk.

Een geest kan er zelf niets aan doen of hij groot of klein is. De Vader der geesten heeft ze zo geschapen, en hieraan is niets te doen.

Ik vond het noodzakelijk om hier iets van te zeggen en je begrijpt het nu zelf wel als je dit leest.

Een geestelijk geschrift heeft vaak, doordat men niet voldoende waakzaam was, een dood punt. Hier heb ik mijzelf meer dan eens op betrapt. Port Arthur had zijn dode hoeken en de Japanners probeerden handig hun schepen daar naartoe te sturen.

Zr. N.N. heeft kennis genoeg, nu moet ze beginnen deze in praktijk te brengen. Er kan ook bederf in de kennis komen (ik denk hierbij aan het manna bij de joden) indien men de kennis niet in het leven van iedere dag uitwerkt. Iets in deze trant zal ik haar misschien schrijven. Nu heb je vele brieven gehad.



Je broer Johan.





Horten, 17 november 1910.


(121) Geliefde broer Aksel,

Mijn dank voor ons samenzijn in Mjרndalen en bedankt voor je brief.

Het is niet goed om zich in zulke zaken te mengen. Er moet in ieder geval een grondige bekering plaatsvinden. N.N. heeft zich in zeer hoge mate slap en toegeeflijk betoond, en het is zeer waarschijnlijk dat zij aan de moeilijkheden die er geweest zijn, medeschuldig is.

Wij leren hieruit dat wij ons niet direct aan iemand moeten toevertrouwen, maar goede en betrouwbare rentmeesters over de geheimenissen van Christus moeten zijn en vleselijk aanzien geen brug moet worden waarover de Satan de kamer van het hart kan binnenwandelen.

Het kruis tegen wereldse wijsheid!

Het kruis tegen werelds aanzien!

Het kruis tegen goddeloosheid van elke soort!

“Niet een ieder die zegt Here, Here, zal het Koninkrijk Gods binnengaan, maar wie doet de wil des Vaders.” “Hun, die, in het goeddoen volhardende, heerlijkheid, eer en onvergankelijkheid zoeken, zal Hij het eeuwige leven geven.” Rom. 2:7.

Het kruis zal ons elke verbinding met alle mensen buiten Christus verbieden, waardoor de enige mogelijkheid tot verbinding is de verkondiging van het evangelie aan hen.

Br. Aslaksen zei gisteren onderweg naar huis dat hij zich vaak verwijten gemaakt had dat hij niet meer met de mensen over God had gesproken dan hij gedaan had; maar nu begreep hij dat Christus ook alleen maar gezonden was tot de verlorenen, alleen voor hen die genezing nodig hadden, waardoor dit ook voor ons gold.

Slechts deze paar regels voor deze keer. Het was gezegend in Mjרndalen. De hartelijke groeten van ons allen hier. Als je zin hebt of als je iets speciaals op je hart hebt, kom dan hierheen zodat wij samen over de dingen kunnen spreken, en God zal duidelijkheid geven.

Je in Christus toegenegen broer



Johan.





Horten, 30 november 1910.


(122) Geliefde broer Aksel,

Dank je wel voor ons samenzijn verleden zondag, 27 november; het was een heerlijke dag. Br. Aslaksen jubelde op weg van het station naar huis. Gisteren hadden we weer een van deze heerlijke verhelderende bijbelstudies. Gods Geest detailleert en scheidt vaneen voor ons, zodat wij ons alleen maar kunnen verwonderen en God danken voor al zijn genade in en door Jezus Christus.

De dag nadat wij in het water geweest waren voelde ik mij wat stijf in m'n benen, maar dat ging over. Br. Ellefsen voelt zich ook goed. Karl Pedersen zei dat hij het zondag goed met God gekregen had. De last is verdwenen, zei hij. Op de laatste samenkomst bad hij tot God.

Br. Aslaksen vertelde dat hij naar huis geschreven heeft, dat ze erop voorbereid moeten zijn dat hij binnenkort de marine helemaal vaarwel zegt om zich geheel in de dienst van de Here te offeren. Hij bidt dat God snel met hem zal handelen dat hij binnenkomen mag in de gemeenschap aan het lijden van Christus, en dat het hem vergund wordt te lijden ter wille van de naam van Christus. Het is een merkwaardig man. Zelf zegt hij dat hij de laatste maand grote vooruitgang gehad heeft, en dat is waar. Hij heeft een vergaand bevattingsvermogen en de Geest des gebeds. Wat zal er uit deze man allemaal voortkomen?

Gods Geest werkt als gewoonlijk onverdroten, en ik geloof dat Hij nu voor ons geheimenissen wil openbaren in verband met het dienen, over resultaten van het gebed etc. God gaat wat onze ontwikkeling betreft systematisch tewerk, en we rijpen tot het geloven en dienen. Het gebruikelijke is weliswaar om onbewust te dienen in Gods Koninkrijk, zonder bepaalde geloofslijnen te volgen, maar ik geloof dat, zoals God voor ons vaste lijnen in zijn kennis geopenbaard heeft, Hij dit ook wat het dienen betreft doen wil. Dit wordt iets heel anders en doelgericht. Dan kan men in werkelijk geloof handelen zonder dat voortdurende werken op goed geluk. Ik geloof dat God machtig is om hier duidelijke lijnen te geven, alleen moeten wij rijpen om ze aan te nemen.

Je begrijpt dat wij dan binnenkomen in de “lijnen van de dienst” in tegenstelling tot de “ontwikkelingslijnen in het persoonlijke leven” tot nu toe. Ja hier versta ik zo weinig, maar ik versta echter wel, dat de apostelen in hun dienstbetoon langs vaste lijnen in het geloof en niet zo maar lukraak werkten. Dit heeft juist een verlangen in mij gewerkt naar geestelijke duidelijkheid op dit onbekende en in onze tijd zo slecht in kaart gebrachte gebied. Wij zijn eigenlijk op dit gebied nog maar ontdekkingsreizigers, en het moet ons niet verwonderen als wij stuiten op gebieden die ons tot nu toe onbekend zijn.

De hartelijke groeten. Je broer



Johan.





Horten, 7 december 1910.


(123) Geliefde broer Aksel,

Dank je wel voor je fijne brief die ik gisteren ontving. Wat de zaak betreft waar wij over geschreven hebben, daarin heb ik mijn hart grondig onderzocht, om zo mogelijk recht te doen aan wie meent onrecht te hebben geleden.

God heeft mij zulk een gezindheid gegeven dat het de wens van mijn hart is om aan wat recht is, recht te doen, maar ik heb gezien dat het oordeel van mijn tegenstanders niet in overeenstemming is met mijn misslagen.

Vaak ben ik in mijn ijver voor de waarheid de perken te buiten gegaan, en mijn tegenstanders hebben zich daarover verheugd en er zich aan vastgeklemd; maar God heeft mij altijd genade gegeven om ze opnieuw te overwinnen en ze op afstand te houden.

Ik vrees dat ze mij zullen behandelen zoals de Filistijnen Simson behandelden, als zij de overhand krijgen. Maar God heeft dat niet toegestaan, en zal het niet toestaan zolang ik in de waarheid vaststa. Wel weet ik en erken ik dat mijn onvolkomenheden vele zijn, en dat er in de hitte van de strijd slagen kunnen vallen, waarvan gezegd kan worden dat ze niet wettig zijn. Maar dat wil helemaal niet zeggen dat mijn tegenstander daardoor de gelegenheid krijgt om met de overwinning te gaan strijken om mij later de ogen uit te steken. Jezus' tegenstanders loerden op Jezus om Hem als dat mogelijk was, op zijn woord te vangen, en dat geloer wordt vandaag aan de dag nog beoefend. Doch het zijn niet de woorden, maar de geest die erachter zit, die beoordeeld moet worden. Als de geest bedrieglijk is, dan kan men die weerleggen, ook al zijn de woorden wel wettig. Maar is de geest zuiver, dan krijgt men geen houvast, ook al komen de woorden volkomen achterstevoren.

Ik geloof dat er een vrijheid is die men wel in vertrouwelijkheid, maar niet bij oningewijden kan beoefenen. Je vertelde zelf dat je je moest beteugelen als je met br. N.N. samen was. Die banden kun je van je afwerpen als wij samen zijn. Maar hoe groter de afstand van elkaar in de geest is, des te sterker moet men zich inhouden om zich niet in het geweten van de ander te begeven. Waar Gods Geest is, daar is vrijheid. Deze vrijheid is mij zeer dierbaar, en ik wil graag dat wij deze onder broeders zullen praktiseren. Toch versta ik steeds meer dat men zich overal moet beteugelen en slechts kan gissen wat anderen kan behagen. De vrijheid wordt daardoor steeds minder en opnieuw wordt men tot slaaf, niet ter wille van zichzelf, maar van anderen.

De profeet Elia dreef behoorlijk de spot met de profeten van Baal. Hij vroeg hen om luider te roepen, omdat hun god misschien op reis was, dan wel in slaap gevallen was. Op deze manier sprak jij immers ook, toen je in “De Zendeling” diegenen aanpakte die vanuit Rom. 6 waren “overgesprongen” naar Rom. 8.

Ik geloof niet dat dit gekscheren door de profeet Elia uit de duivel was, integendeel geloof ik dat het geheel op zijn plaats was. Dus moeten we ook bij ironie de motieven onderzoeken. Wanneer de overtuiging en het licht helder en duidelijk schijnen over de dwaasheid, ligt het zeer voor de hand om ironisch te spreken. Ik begrijp echter je bedoeling en ik wil in de toekomst meer acht geven op mijzelf, want er kan een bevrediging in liggen om andermans fouten op zo'n manier aan het licht te brengen, dat het vlees voedsel krijgt. Het openbaar maken behoort gepaard te gaan met lijden, wat een heilzame invloed zal hebben op de persoon die overtuigd wordt, zodat het hem vertrouwen en vertrouwelijkheid zal geven. Als men daarentegen de overtuiging laat volgen door een vleselijke tevredenheid, zal de overtuigde nog meer verhard worden, en zal alles verkeerd gaan.

Dus moeten we er rekening mee houden of we de betreffende winnen kunnen of niet, want een dwaas zal naar zijn dwaasheid geantwoord worden, opdat hij niet wijs zal zijn in eigen ogen. De hoofdzaak bij alles is tenslotte toch dat het ons goed zal gaan, als wij Jezus Christus liefhebben en willen wat recht is, zelfs als alles op zijn kop staat.

Hartelijk gegroet van je broer



Johan.





Horten, 7 december 1910.


(124) Geliefde broer Aksel,

Genade en vrede van God door Jezus Christus.

Dank je wel voor je fijne brief. In een uur tijds zijn er hier veranderingen gekomen. Br. Aslaksen leverde vandaag om 1 uur zijn verzoek om ontslag in, en dat was een en al getuigenis over Jezus Christus, die hij in de toekomst geheel en onverdeeld zal gaan dienen - eventueel als zendeling. Om 2 uur werd hij ontboden en werd hem verzocht enige dagen verlof te nemen om de zaken met zijn ouders door te praten, alvorens hij verder ging met het verzoek, dat aan de koning gericht was. Hij nam verlof tot zondagavond en zojuist hebben wij hem naar het station gebracht.

Om 2 uur, juist toen br. Aslaksen bij de chef van de zeekrijgsschool binnen was en over zijn ontslag sprak dat per 1 januari zou ingaan, belde onze korpschef, commandant Kjelland, de Zeekrijgsschool op en verzocht mij om meteen op het korpskantoor te komen. Toen ik daar kwam vertelde hij dat hem door de bevelvoerend admiraal verzocht was om voor generaal Seiersted een betrouwbare man te vinden voor werk bij het wervingsbureau, en hij vroeg of ik deze baan wilde hebben. Voorlopig zou ik een verzoek om twee jaar verlof met ingang van 1 januari moeten indienen. Ik zou dan in burger kunnen gaan, daar het werk tamelijk civiel is. De generaal zou zijn kantoor in het militair tehuis hebben en zal vaak niet in Horten zijn, zodat ik zeer veel alleen zou opereren. Ik vond het een zeer goed aanbod en heb het meteen aangenomen.

Gods leiding is wonderbaar. Generaal Seiersted is in Kr.sand geweest, jij kent hem wel. Of ik nu voor de generaal of voor de admiraal moet schrijven is immers hetzelfde, en als je zo'n goede plaats aangeboden krijgt, waarom zou je deze dan niet aannemen. Ik ontga in deze twee jaar de dienst op zee.

Br. Aslaksen kan ik niet genoeg prijzen, hij is een van de weinigen. God moet een bijzondere bedoeling met hem hebben. Het is wonderlijk om de wijsheid die hij van God ontvangen heeft, te horen. Er komt met hem een opwekkende geest mee en ik geloof dat er meer dan gewoonlijk werking onder ons is op het ogenblik.

Je bent hartelijk welkom hier zaterdagavond, indien God dit zo leidt. Het zou te wensen zijn dat br. Aslaksen ook thuis was. Ik vroeg br. Aslaksen een reis naar Mjרndalen te maken - hij had er wel zin in, maar de tijd was krap.

De bijbelstudies - tweemaal in de week - heeft God rijkelijk gezegend. Schrijf een paar woorden of je komt. Het is altijd gezegend om samen te spreken en te werken. Bedankt voor het telegram. De verwijzingen daarin werden besproken. We zijn doorgegaan tot twaalf uur middernacht en we hadden het heerlijk.

De groeten van Pauline. De groeten met Spr. 22:4.



Je Johan.





Horten, 2 maart 1911.


(125) Geliefde broer Aksel,



Genade en vrede van God door Jezus Christus onze Here. Dank je wel voor de twee brieven. Over de laatste moet ik nog meer nadenken.

Br. Andresen uit Oslo is nu hier en bidt dag en nacht. Wij hadden hier gisteren een gezegende samenkomst. Het zou fijn zijn als je hier kon komen nu br. Andresen hier is. Het is met hem zoals met al het heerlijke, er ligt een bedekking over; maar in Christus wordt de bedekking weggenomen. Hij heeft hier hardop voor tandarts Smith in Mjרndalen gebeden, en gebeden dat jij voelen zou dat hij voor je bad.

“Het gebod des Heren is louter, het verlicht de ogen.” Ps. 19:9. “Want al zijn verordeningen stonden mij voor ogen en zijn inzettingen deed ik niet van mij weg.” Ps. 18:23. Midden in de vrijheid zijn geboden. Midden in het evangelie is een kruis. In de rust is een verlangen en zelfs in de bereikte zegening ligt een hunkering. Onophoudelijk voorwaarts, voorwaarts, voorwaarts.

De godvrezende ziet het gebod des Heren, maar de goddeloze “spert zijn mond open tegen mij, zij zeggen: Ha, ha! Ons oog heeft het gezien!” Ps. 35:21.

Wij moeten nauwkeurig Gods geboden volgen. “Samuel antwoordde Saul: ... omdat gij het woord des Heren verworpen hebt, heeft Hij u verworpen ...” Het is dus het verpersoonlijkte Woord in ons, waar God naar verlangt. Het gebod des Heren moet ons “in het bloed gaan zitten” , zodat Hij ons in de eeuwige woningen kan opnemen.

De Geest des Heren woont in het Woord des Heren. Buiten het Woord zijn er vele geesten, maar niet de Geest des Heren. Het Woord is in Christus vlees geworden en herschept ons door de levendmakende Geest naar het beeld van Christus. Maar denk eraan! De Geest en het Woord kunnen niet gescheiden worden. De Geest en het Woord zijn verschillend. Het verschil ligt hierin, dat het Woord vlees kon worden, maar de Geest is Geest en blijft Geest. Het Woord komt tot stand door de Geest, en niet de Geest door het Woord, maar omdat de Geest volkomen is, wordt haar woord ook volkomen. De mensen bouwen hun huizen en de vossen holen. Maar de Here maakt zichzelf een woning door zijn Woord. En zijn woning, zijn huis zijn wij.

“Zijn kracht maakt ons tot wat wij behoren te worden. “

De hartelijke groeten, je broer



Johan.





Horten, 15 december 1911.


(126) Geliefde broer Aksel,

Bedankt voor je fijne brief. Het was gezegend om de uitspraken van mevr. Penn-Lewis te lezen over een overwinningsleven in geloof. Dit alles verbrijzelende geloof is in staat om alle hoogten en alle redeneringen, die zich tegen Gods kennis verheffen, te verbrijzelen en verbreken.

Je haalde iets aan van de preek van de zendingspredikant J. in “De vereniging van de notabelen” - werkelijk een duistere basis voor een vereniging - het was bar. Maar zo gaat het als men niet in eenvoud het Woord geloven wil. En na afloop zou er gelegenheid tot gesprekken zijn, en die zullen ook wel plaatsgevonden hebben, omdat men hem tegensprak. Maar, zeg je, het voor het vlees zo aangename onthaal liet niet toe dat men zijn gedachten of beweringen naar de andere kant van de wereld stuurde.

Dat moet ik wel zo opvatten, dat het voor het vlees zo aangename onthaal een volkomen overwinning over de dwaasheid in de weg stond. Maar is dat juist? Moeten wij niet in getrouwheid aan Christus ons boven alles wat aanzien of eer van de wereld betreft zetten, ja, zelfs onze eigen eer naar de andere kant van de wereld sturen, om zodoende in zulke verduisterde, ingebeeld ontwikkelde kringen een verpletterende overwinning te behalen. Het is enkel ontrouw jegens Christus om niet alles wat het licht niet verdragen kan, als men hiertoe de gelegenheid heeft, te verbrijzelen en te verbreken. Dat is zichzelf sparen. Het lichaam moet in de praktijk als offer ingezet worden, zodat wij, in de volle zekerheid dat niemand ons kan deren, in de horden der duisternis erop los kunnen hakken. Daartoe zal God ons genade geven door ons van alle eigen eer en aanzien te ontdoen.

Welk recht hebben wij om erbarmen met het vlees te hebben of om niet ronduit te spreken? Geen enkel recht. De strijders van het Koninkrijk Gods zijn verlost van aanzien des persoons. Zij kunnen daarom ook als vrije (vrijgemaakte) wezens, in Gods kracht, door geloof het bouwwerk van Satan, dat in vijandschap optorent tegen de kennis die God schenkt, verbrijzelen en vernietigen. Dit is het strijdtoneel waar Gods onoverwinnelijken door alle tijden heen zich in geworpen hebben. Een halve overwinning geeft een halve bevrediging, maar een halve bevrediging is niet anders dan misnoegen. De voorwaarde om te kunnen overwinnen is hard voor het vlees; maar als het lichaam in de hitte van de strijd als een offer voor God gesteld is, zijn wij zeker van de overwinning. Maar als men het vlees spaart dan kan men wel inpakken - hoe eerder hoe beter.

Het verheugt mij dat we met de Kerst samen zullen zijn. Kerstavond valt toch van 't jaar op een zondag, dus je moet niet later dan zaterdag komen.

“Skjulte Skatter” zal als een sneeuwploeg werken, want de mensen kunnen de weg niet zien, omdat alles wit - met sneeuw bedekt - is. Satan regeert werkelijk in de gestalte van een engel des lichts.

Groet br. Aslaksen. Je schreef een brief over dat je arm wilde leven en sterven. Lees in dit verband Ps. 15 vanaf vers 1 en stop bij vers 4 de laatste regel en breng dat in verband met vers 1. Verder gaat Gods wijsheid van al het goede vergezeld, omdat deze ons tot hoofd en niet tot staart zal maken. In feite kan men niet echt arm worden, omdat de wijsheid, die rijkdom en eer in zijn hand houdt, dit zal verhinderen. Rijk kan men evenmin worden, als men zo met de onrechtvaardige mammon omgaat dat men ons opneemt in de eeuwige woningen.

Broederlijke groeten



je Johan.

N.B. In de loop der jaren is een pakket brieven op de een of andere wijze verdwenen. Let op de datum van de volgende brief.





Augustus 1914.


(127) Geliefde broer Aksel,

Wij leven in een vreselijke tijd, maar God bergt ons in zijn hut ten dage des kwaads. Hij heeft ons door de zee van het oorlogvoerende vasteland gescheiden.

Je spreekt over een valse vrede na deze oorlog. Ik geloof ook dat er een gevaarlijke vrede komen zal. Een vrede die de gerichten van het zwaard Gods zal trotseren en de goddeloosheid levensvatbaar zal maken. Een vrede met als basis de liefde tot het tegenwoordige leven en de dingen van de wereld.

Het is een vrede die men levensvatbaarheid probeert te geven. Een namaak van de vrede die Christus geeft. In deze vrede zal de goddeloosheid gedijen, want het tijdperk van het humanisme is aangebroken en de overheid zal het zwaard ten dele tevergeefs dragen. Deze geest ontwaren we heel duidelijk in de discipline hier bij de marine. Allen doen binnenkort alles naar eigen goedvinden. Dat zal voor Gods volk een moeilijkheid worden, omdat het in veel te grote mate aan de persoon zelf wordt overgelaten of hij zich aan een gepaste gehoorzaamheid aan de wet wil onderwerpen of niet. Eerder waren het de burgerlijke wetten die het vlees enigszins in toom hielden, maar deze grotere vrijheid geeft een meer rekbaar geweten en maakt het moeilijker voor Gods Geest, wiens richtsnoer enkel uit wetten en geboden bestaat. Het zal een voedingsbodem worden voor socialisme, anarchie en Godsverachting. Dit zal de weg bereiden voor de antichrist, zoals Johannes voor Jezus de weg bereid heeft. Johannes voerde de harten der vaderen tot de kinderen en de harten der kinderen tot de vaderen. Deze antichristelijke geest zal ongehoorzaamheid aan de ouders teweegbrengen, en dat is die plotselinge breuk met wat geweest is en een snelle overgang tot de nieuwe wetteloze tijd. Wij zijn kinderen des dags, zodat deze tijd niet als een verassing over ons komt. Op welke manier wordt in die tijd het hart der vaderen weggevoerd van de kinderen en het hart der kinderen van de vaderen? Wel, dat gebeurt doordat men zoals in de dagen van Noach scheidt en trouwt. En dat niet slechts ייn keer, maar meerderen keren. De gezinnen worden verscheurd, en waar de liefde moet heersen wordt haat ingeplant. Het volk regeert en de autoriteiten proberen om het volk, dat hun het gezag gaf, te behagen. Daardoor zal de mening van de meerderheid zijn invloed hebben in elk rechtsoordeel, en daar de meerderheid naar het vlees leeft, zal de rechtspraak verduisterd zijn.

Wat moeten wij dan doen? Wel, wij moeten door ons leven en ons onderricht het opgroeiende geslacht en hen die naar ons willen luisteren gehoorzaamheid des geloofs inprenten. Ons geloof is de overwinning die de wereld heeft overwonnen. Onder dit ontaarde en verkeerde geslacht moeten wij een onuitwisbaar teken nalaten. Wij moeten de komende generatie enige levende brieven nalaten. Ik bedoel brieven die niet met pen en inkt geschreven zijn, maar mannen en vrouwen in wier harten de Heilige Geest zijn wil heeft geschreven en doorgevoerd. Als God dat in en door ons volbracht heeft, dan heeft ons leven zijn doel niet gemist.



Je broer Johan.





Trondhjem, 12 oktober 1914.


(128) Geliefde broer Aksel,

Dank je wel voor je fijne brief die ik vandaag ontving. Zaterdagavond hadden wij een gezegende bijbelavond bij N.N. Wij hebben nu veel met elkaar gesproken en hij begrijpt het gemakkelijk. Hij begrijpt onmiddellijk deze heerlijke waarheden, maar ik kan me bijna niet indenken dat hij iemand voor de waarheid kan winnen, omdat het met hem is als met zo velen: hij is geneigd om zijn zwaard van bloed te weerhouden. Dat is de oorzaak dat zo weinigen iemand voor Christus winnen. Men wil graag onderwijzen, maar men is er bang voor om het zwaard te gebruiken. Zalig een ieder die het durft te gebruiken, die geloof in het gebruik ervan heeft en die het op rechtmatige wijze gebruikt. De Geest verblijdt zich over het bloed dat door het zwaard des Geestes tevoorschijn is gekomen. Maar het is alleen de overheid die het zwaard gebruikt, zij die geleerd hebben om een rechtvaardig oordeel te vellen. Mochten wij het niet tevergeefs dragen.

Als wij iemand willen winnen voor de gemeente, dan gebeurt dat door recht en oordeel: “Oordeelt gij ook niet alleen hen die binnen zijn?” Maar niemand die buiten is heeft er zelf begrip van om binnen te komen, omdat dit gebeurt doordat het zwaard van bloed verzadigd wordt. Alleen dit bevredigt de Geest der waarheid. Die buiten het lichaam is, moet gedood worden. Laten we van David leren, de man naar Gods hart. Mochten velen mannen naar Gods hart worden in deze dagen, velen die de oorlogen des Heren willen voeren. Maar er is helaas teveel lafheid, men is er bang voor om bloed te zien. Als men dit hoogst belangrijke onderricht op een verstandige manier in de gemeente zou kunnen invoeren, dan zou spoedig een grotere vooruitgang dan tot nu toe te bespeuren zijn. Maar men moet een oor hebben om de wet op de juiste manier te kennen, en om het zwaard op rechtmatige wijze te kunnen gebruiken.

Op de laatste bijbelstudie spraken wij over Rom. 8, over het onderscheid tussen de werken van het lichaam en de werken van het vlees. Daar hadden ze nooit eerder over gehoord. Wij spraken over het afdwalen van de weg van het inzicht en te belanden in - tot rust te komen in - de vergadering der doden, daar waar men de banken verslijt. De tegenstand dreigde los te barsten, maar er was zo'n gezegende geest aanwezig, dat niemand de macht had om er iets tegen in te brengen. N.N. verheugde zich. Hij zou hier tot groot nut kunnen zijn, als hij maar begreep hoe het zwaard te gebruiken. Dit gebrek aan begrip is bedroevend. Paulus verstond deze kunst en hij deed dit met vlijt, net zoals de Meester zelf.

Zou niet de oudtestamentische priester door gebruikmaking van dit zwaard weer opnieuw gestalte krijgen. En heeft men wel het recht en de vrijmoedigheid om voor God te verschijnen zonder dat bloed en dat zwaard? Ik geloof van niet. Het blijkt telkens weer in de praktijk dat iemand die in zijn dienst voor God zijn zwaard van bloed weerhoudt, maar half werk verricht. De Geest getuigt hiervan. Iedere ervaren strijder van Jezus Christus heeft dit ervaren en zal dit begrijpen. En waarom zullen wij strijders van Christus genoemd worden, als wij niets hebben om mee te strijden of niemand om tegen te strijden. God heeft ons immers de naam van strijders van Jezus Christus gegeven, dus heeft Hij ons tot de strijd toegerust, en Hij heeft ook vijanden die wij moeten bestrijden. De hartelijke groeten.



Je broer Johan.





“Valkyrjen”, 15 juli 1915.


(129) Geliefde broer Aksel,

Gods vrede.

Wij hebben zojuist ֵlesund verlaten en zijn nu onderweg naar Haugesund waar wij enige dagen blijven. Later gaan we naar Bergen, waar wij waarschijnlijk 4 א 6 weken blijven om een nieuwe ankerspil in te zetten. De Here heeft wonderbaarlijke dingen gedaan in Aalesund. Ze sloten de deuren, maar andere broeders en zusters hebben voor ons opengedaan en alles ging zijn gewone gang. Vanmiddag was ik aan de wal en hoorde toen dat ze de deuren weer geopend verklaard hadden, ofschoon ze de hele tijd open geweest zijn.

De tegenstanders zijn gedurende deze dagen door hun vele niet te achterhalen uitspraken en door hun grote onrust openbaar geworden, terwijl de vrienden van vreugde hebben gejubeld. Zulke dagen, zeggen ze, hebben ze hier nog nooit beleefd. Ik ben de wolf in de kudde geweest, maar zelf waren ze niet op de samenkomsten. Tijdens een samenkomst vroeg ik wat voor soort herders ze in deze groep wel hadden die, als de wolf kwam, de benen namen. Ze begrepen de bedoeling.

Ik heb je al eerder geschreven om deze gebieden waar wij geweest zijn te bezoeken, om de broeders en zusters te sterken in het geloof. Dat zou nu wel nodig zijn. Je moet zelf in overweging nemen in hoeverre je je vrij kunt maken.

De voorlaatste avond toen ik aan wal was gaven de broeders en zusters mij een pakje met een cadeau en herinnering aan ֵlesund. Toen ik het aan boord opende bleek het een zeer mooi zilveren slagroomschepje te zijn waarop stond: “Herinnering aan ֵlesund 1915.” Op de andere kant stond de letter S. Om nu hun goedheid niet teniet te doen heb ik het lepeltje moeten aannemen en wil ik het behouden, als een herinnering aan deze goede vrienden en de dagen van strijd in ֵlesund in 1915. Moge God hen zegenen.

Er is lang geleden geprofeteerd over dergelijke dingen die nu gebeurd zijn; maar niemand heeft het op deze manier geloofd. Evenzo hebben de broeders en zusters op velerlei manieren openbaringen, dromen en woorden van de Here ontvangen, die hun geloof rijkelijk hebben gesterkt. Een tegenstander trok een mannakorrel en las: “Ontwaak, gij die slaapt, en sta op uit de doden” enz. Een zuster trok er een voor mij, waarop stond: “Roep uit met luider stem en spaar niet.” Een broeder die op een avond diep over het gebeurde zat na te denken, voelde zich wat uit zijn doen, en trok een mannakorrel: Jer. 51:10-12. Zowel hij als de overige huisgenoten begonnen te jubelen van vreugde. De tegenstanders zijn namelijk steeds aanwezig geweest, maar de broeders en zusters hebben nog nooit tevoren zo'n macht over hen gekregen, en daar verblijden zij zich over. Later nam ik deze verzen als onderwerp op de samenkomst. Zie in hetzelfde hoofdstuk vers 30 wat bijzonder van toepassing is op deze machtige tegenstanders in ֵlesund. De Here strijdt voor ons en alles gaat wat deze zaak betreft naar zijn wil.

De hartelijke groeten,



je broer Johan.





“Valkyrjen, in Mוlרy 23 sept. 1915.


(130) Geliefde broer Aksel,

Bedankt voor je fijne brief en voor het manuscript; het was zeer eenvoudig. Wanneer men overtuigend geschreven heeft zou men de gelegenheid moeten benutten om terecht te wijzen en te vermanen, want er staat: overtuig, wijs terecht en vermaan.

Dit nr. van “Skjulte Skatter” wordt een strijdnummer. Natuurlijk mogen wij verdedigen wat God van zijn kennis geopenbaard heeft. Laat het maar beproefd worden, dan blijkt des te meer dat het standhoudt. Jarenlang heeft men zich voor leraar uitgegeven, en als God dan op zekere dag de Geest van ijver in zijn getuigen aansteekt, stort hun leer vlak voor de ogen van hun leerlingen in elkaar. Men speelt een gevaarlijk spel, als men voor vast aanneemt wat men niet in de Geest heeft gehoord of gezien. Vanaf het eerste moment heeft God mij geleerd om zeer voorzichtig te zijn, en nooit iets aan anderen te leren dan dat wat de Here door zijn Geest heeft geopenbaard. Het is daarom ook een grote vreugde geweest te ervaren dat alles vast is blijven staan. Niets is omvergeworpen. Moge God ons leren trouw te zijn, zodat wij ons nooit afgeven met dingen die wij niet gezien hebben.

Maar laat nu die leer van hen op alle mogelijke manieren in elkaar storten. Spaar niet en vrees niet. Laat die met de grond gelijk gemaakt worden, zodat God geכerd kan worden door Christus Jezus en zijn kennis helder mag stralen en schijnen op de ruןnes van alle bolwerken. De gelegenheden moeten worden benut, en het minste wat we hebben laten vieren moet binnengehaald worden, zodat ze voortdurend het gevoel hebben dat wij wakende zijn. Gods werk is altijd klein begonnen, maar de kracht is onweerstaanbaar geweest.

Hierbij een brief van br. Ellefsen. Stuur hem af en toe een paar woorden, hij heeft daar in het woeste Finnmarken iets nodig. Ik ben het met br. Aslaksen erover eens geworden dat alle nieuwe liederen naar mij gezonden moeten worden en daarna voor wat de muziek betreft naar br. Berg. Wij hebben een liederenboekje nodig. Het is goed dat jullie werken in Hurum en dat zondaars verlost worden in Drרbak.

Groet je vrouw en de broeders en zusters.

De hartelijke groeten.



Je broer Johan.





“Valkyrjen”, ֵlesund, 23 nov. 1915.


(131) Geliefde broer Aksel,

Gods vrede.

Ik ben nu weer aan boord van de “Valkyrjen”. Br. Th. Hansen en br. G. stonden mij op het station in Oslo op te wachten. Wij gingen naar het huis van Hansen en spraken een uur samen. Hansens vrouw en zuster waren er ook bij. Het is gezegend om zo hier en daar een getrouwe ziel op je reis aan te treffen, en ik geloof dat br. Hansen tot zegen zal zijn waarheen God hem zendt. Het was de eerste keer dat ik br. G. zag. Het zag er naar uit dat hij een van die soort mensen is die, naar zijn blik te beoordelen, een onderzoekende geest heeft. God begeert onze geest, of wij nu op de ene dan wel op de andere wijze begaafd zijn, met jaloersheid. Gods woord is scherp: het scheidt vaneen ziel en geest, gewrichten en merg, maar er staat niet dat het Woord dezelfde geest vaneen scheidt. Onze menselijke geest is, waar deze nog niet levend gemaakt is, verbonden met de zonde in het vlees.

Ik geloof dat onze heerlijkheid met Christus afhangt van de mate waarin wij levend gemaakt zijn naar de geest. Bij iemand die alleen maar vergeving van zonden heeft, wordt zijn geest als een zuiver menselijke geest afgescheiden van het lichaam der zonde. Ditzelfde geldt ook voor dat deel van onze geest dat niet levend gemaakt is. Dat wordt met deze levend gemaakte geest afgescheiden als zuiver menselijk. Maar nu is de vraag: Kan deze zuivere menselijke geest en onze levend gemaakte geest als ייn geest in een lichaam zijn? Ja, dat is het geval terwijl de zonde in het vlees nog aanwezig is; hoeveel te beter als de zonde weg is.

Wanneer Christus geen verderf gezien heeft omdat zijn geest geheel gescheiden was van de zonde in het vlees, hebben wij er dan ook geen recht op om ten dele, voor zover wij levend gemaakt zijn, geen verderf te zien? Nee! Er zijn bij ons nog werkingen van het lichaam aanwezig waaraan het gehele lichaam deel heeft, en als ייn lid lijdt, lijden alle leden mee - doorzuurd van hetzelfde dat het lijden veroorzaakte: n.l. de zonde. Daarom, of wij ook ten dele onderscheid maken en begrijpen en ten dele spreken, toch werkt God met het volkomene, met de delen als factoren.

Onze troost en onze hoop wordt dan ten slotte deze dat, als ייn voor allen gestorven is, zij allen gestorven zijn. Als dan een goddeloze sterft en zijn lichaam met de zonden erin gescheiden wordt van zijn geest, staat hij dan niet op hetzelfde vlak als iemand die vergeving van zonden ontvangen heeft - met een zuiver menselijke geest? Ja, laten wij daarvan uitgaan, maar dan komt daarbij de veroordeling over de zonden die hij gedaan heeft en waarvan hij niet gereinigd is. Dit zal oordeel en veroordeling door zijn gehele geest veroorzaken, zodat de blijdschap over het vrijgemaakt zijn van het lichaam der zonde, niet kan genoten worden door de vloek die op hem rust. Hierdoor wordt bewaarheid dat een ieder ontvangen zal naar zijn werken, naardat hij gedaan heeft, hetzij goed, hetzij kwaad. Als dan de goddeloze door heel zijn geest vanwege zijn boze werken oordeel gevoelt, dan zullen integendeel de werken van de godvrezende die hem ook volgen, blijdschap in de geest veroorzaken. Ik heb de laatste tijd aan deze dingen gedacht. Als je hier iets op aan te merken hebt, schrijf er dan over.

Groeten thuis en aan de broeders en zusters. Hartelijk gegroet van je broer



Johan.





“Valkyrjen”, 21 juni 1916.


(132) Geliefde broer Aksel,

Gods vrede.

Hartelijk bedankt voor je fijne brief. Het was een vreugde om over de conferentie in het oosten te horen. Br. N.N. heeft de “Valkyrjen” bezocht in Bergen. Hij straalde van blijdschap over zo'n heerlijke conferentie, die hij voor geen enkele prijs had willen missen, zei hij. Hij vertelde van begin tot eind uitvoerig over de conferentie, want ik mocht 's avonds aan wal. Br. Ellefsen schreef ook een lange en uitvoerige brief over de conferentie.

De gemeenten groeien, en daarmee de verantwoordelijkheid. Het gaat er daarom om dat zij die vooraan staan, onwankelbare vastheid tonen; de gemeente vereist dat. Alleen dat bevordert de innerlijke vrede. Niet allen kunnen leiding geven. Teveel koks bederven de brei, zegt een spreekwoord. God heeft evenmin allen gaven om te besturen gegeven. Ik begrijp dat God in de gemeente zuilen heeft uitgekozen. Als deze onwankelbaar vaststaan in wat ze vanaf het begin gehoord hebben, dan zal alles goed gaan.

Nu kunnen wij zien dat God zelfs boven bidden en denken meegewerkt heeft. Satan zit evenmin stil, daarom zegt Paulus ook dat hij wist, dat na zijn heengaan wolven de schaapskudde binnen zouden komen die de kudde niet zouden sparen, dat er middenin de gemeente mensen op zouden staan die verkeerde dingen zouden spreken. Paulus hield in Gods kracht deze elementen buiten; maar als de leiding zwakker zou worden, zouden deze krachten tevoorschijn komen en zich doen gelden.

Er komen nu langzamerhand vele sterke geesten onder ons, en voor dezen is het niet in het minst een eerste vereiste dat alles gaat zoals het behoort en moet. Indien dat niet zo is, dan nemen zij zonder barmhartigheid zelf de leiding, zoveel kan men wel van te voren zien aankomen. Ik hoor dat er nog steeds veel twijfel over bestaat in hoeverre de zonde werd veroordeeld in het vlees van Jezus. Dit is een groot geheimenis der godsvrucht, en wij moeten ons erin vinden dat het niet allen gegeven is dit te verstaan.

Maar hen die het niet verstaan moet men op die plaats houden waar ze met recht thuis horen. Want het is het geloof dat zal overwinnen, en niet het ongeloof.

Het gaat hier goed. Gisteren hadden wij samenkomst. Ze waren ijveriger dan eerder; want ze hadden het verschil gehoord met daar waar het kruis niet wordt verkondigd. Ze prezen God luid omdat hun dit geheimenis van het kruis geopenbaard was.

Ik gevoelde dat het Gods wil was dat ik deze keer niet op de conferentie was. Toch was ik er in mijn geest en God werkte - ondanks de strijd die er was - in de richting waarheen gewerkt moest worden.

In Christus gegroet van



je broer Johan.





“Viking”, Vardר, 27 sept. 1917.


(133) Geliefde broer Aksel,

Vrede.

Bedankt voor je welkome brief. Ik hoor dat jullie kindersamenkomst en bijbelstudie houden. Beide zijn erg noodzakelijk. God zal het werk op zijn tijd belonen. Sommigen willen op hetzelfde moment dat zij zaaien ook oogsten, maar zij oogsten bijval in de vorm van halleluja en amen enz. Wij daarentegen moeten vaak met tranen en met leed in het hart zaaien, maar wij zullen op zijn tijd met gejuich maaien.

Deze leer vindt allerwegen tegenspraak. “Iedere geest die belijdt dat Jezus Christus in het vlees gekomen is, is uit God.” Als men waarlijk belijden wil dat Christus in het vlees gekomen is, dan moet dat worden beleden door die menselijke geest die losgescheurd is van het vlees, en die er ervaring in heeft dat Christus in het vlees komen moest opdat Hij hem deze verlossing kon brengen. Deze geest is uit God; want de geest van de duivel kan dit getuigenis niet geven, evenmin kan de menselijke geest die in het vlees is dit doen. Ook deze kennis heeft zijn verblijfplaats in het lichaam tezamen met alle overige verborgen wijsheid Gods.

Deze geest, die door het bloed van Christus vrijgemaakt is van het vlees, is de drijvende kracht in de nieuwe schepping. Dat is het in Izaהk beloofde zaad. Maar wie naar het vlees geboren is, vervolgt degene die naar de Geest geboren is.

Het ziet ernaar uit dat Christus geopenbaard in het vlees, in deze laatste dagen de scheiding teweegbrengen zal.

“En buiten twijfel, groot is het geheimenis der godsvrucht: die zich geopenbaard heeft in het vlees, is gerechtvaardigd door de Geest,” enz. Deze gerechtvaardigde geest belijdt Christus geopenbaard in het vlees, want deze is uit het vlees weggegaan. Wij zijn niet langer in het vlees, maar in de Geest. De kleine kudde die naar ons hoort, is niet groot; maar zij heeft de overwinning aan haar kant, daarom is zij krachtiger en meer samengesmeed dan de velen die ons tegenstaan. Daarom gaan wij de toekomstige gevechten met grote vrijmoedigheid tegemoet en leggen niet, zoals Mozes, een bedekking over ons aangezicht. “Want de wapenen van onze veldtocht zijn niet vleselijk, maar krachtig voor God tot het slechten van bolwerken, zodat wij de redeneringen en elke schans, die opgeworpen wordt tegen de kennis van God, slechten, elk bedenksel als krijgsgevangene brengen onder de gehoorzaamheid aan Christus.” Het kleine beetje zuurdeeg dat God tot leven gewekt heeft, doorzuurt reeds alles overal goed. Zonder veel vertoon, zonder predikanten, zonder dat iemand daarvan z'n inkomsten moet hebben, golven deze waarheden in alle stilte bij de mensen binnen, van de Noordkaap tot Lindesnes, van Stadt tot Kjרlen. En wie zal deze rollende sneeuwbal stoppen? “God zij gedankt, die ons te allen tijde in Christus doet zegevieren.”

Let er op dat er staat: “Iedere geest die belijdt dat Jezus Christus in het vlees gekomen is, is uit God.” De geest van Satan kan, zoals eerder genoemd, dit niet belijden. De mens belijdt ondertussen dat Christus in het vlees gekomen is, maar de Schrift accepteert niet het getuigenis van een mens. De mens bestaat uit lichaam, ziel en geest. In die mens is de wet van de zonde in de leden aanwezig. De Zoon neemt geen getuigenis van zo'n mens aan. De geest moet belijden dat Christus gekomen is in het vlees. Dat is die gerechtvaardigde menselijke geest die uit het vlees verlost is. Daarom staat er “iedere geest”. Als het alleen Gods Geest was, dan zou men het woord “iedere” niet kunnen gebruiken. Dit is de gerechtigheid die van God komt, waardoor iedere tong die tegen ons opstaat in het ongelijk gesteld zal worden.

Groeten thuis en aan de geliefde jonge broeders en zusters.

Hartelijke groeten,



je broer Johan.





Vadsר, 30 november 1917.


(134) Geliefde broer Aksel,

Vrede.

Bedankt voor je fijne brief waaruit ik zie dat 60 mensen bij je thuis voor een feest bijeen waren. Dat was een hele bijeenkomst. Het verblijdt mij dat het in Drרbak zo goed gaat. Ik denk dat H. nu beter dan ooit tevoren begrijpt, dat men door interesse voor het werk gegrepen kan worden en dat de leer levensvatbaar is en tot godsvrucht leidt.

Het is nu overal gemakkelijk om te werken. De gelovigen in Vardר staan daar machteloos tegenover. Ze zijn gestopt met het spreken over die gevaarlijke leer, want hun beste krachten zijn nu onder ons.

Op een dag toen ik in grote strijd was geweest met enkelen hier aan boord en was gaan liggen om wat te rusten, sloeg ik een Engels boek van Mme. Guyon op en mijn ogen vielen op deze woorden: “I am your protector wherever you go” (“Ik ben je beschermer waar je ook gaat”). De moeilijkheden verdwenen en ik verheugde mij in de Geest. Dit paste bij de situatie. Vanaf dat moment kwam er een keer in de situatie hier aan boord. De strijdmakkers hebben de macht verloren. Ik kan geen mensen vleien en als ze dat eisen, niet direct maar indirect, dan kom ik met hen in conflict. Wie de macht heeft, laat dit al gauw nu in het ייn, dan in het ander, blijken totdat de strijd in volle gang is. Maar dan stuurt God iedere stap. Hij verbrijzelt de nek van de goddeloze, en laat alle vrees over hem komen, zodat hij maar ייn uitweg heeft om tot vrede te komen en dat is zich te verzoenen. God heeft een wonderbaarlijke genade en overwinning in de gevechten aan boord gegeven. Satan heeft in die mate zijn macht verloren dat, als ze iets te zeggen hebben waarvan ze weten dat het tegengesproken zal worden, dan kijken ze eerst om zich heen wie er is, voordat ze ermee te voorschijn durven komen. N.N. is nu en dan als hij alleen is onder vuur; maar als er meerderen van ons binnenkomen, dan wordt het doodstil. Als God meewerkt dan hangt de overwinning al in de lucht, en de tegenstanders worden erdoor beschaamd zelfs voordat zij hun mond tot strijd openen. Dit is niet alleen zo onder de ongelovigen, maar ook op de samenkomsten. Ik heb mij daar vaak over verwonderd, maar het is zo.

Als je spreekt van gevoelens, dan voel ik me ellendig, bijna zoiets als “never mind”, niets te beweren, geen eer om te verdedigen, geen positie te bewaren, geen partij waar ik bang voor hoef te zijn dat deze door mij in een slechte reuk komt te staan. Dit maakt de bewegingsvrijheid des te groter, zodat, als de strijd ontbrandt, men geen rekening met het vlees, in welk opzicht dan ook, hoeft te houden. De strijd wordt onverbiddelijk en vreselijk, maar de overwinning daagt reeds in de hitte van de strijd en elk vleselijk argument moet vallen. Het is vreselijk voor het vlees in zo'n toestand te moeten zijn. maar wee mij als ik daar niet in wandel. Dit is mijn getuigenis in de dienst. De Geest, het water en het bloed keuren dit goed, ook al wordt het niet door mensen goedgekeurd.

Wij moeten langs Vardר, omdat daar een wachtcompagnie van ons is. Br. Ellefsen is zo goed als in heel Finnmarken thuis. Hij kent er velen, maar hij is dan ook bij allerlei weer op pad.

Groet de broeders en zusters en je gezin. De hartelijke groeten,



je broer Johan.





Haugesund, 26 januari 1918.


(135) Geliefde broer Aksel,

Gods vrede.

Bedankt voor je fijne brief van vandaag met ingesloten brief. Het verblijdt mij zeer te lezen dat zondaars gered en de gelovigen in Drרbak geheiligd worden. God heeft rijkelijk gezegend in het oosten, begrijp ik. Br. Aslaksen is in Horten geweest en getuigde met grote wijsheid en kracht, schrijft Pauline.

Wij raken in de arbeid bij vele nieuwe gevallen betrokken. Wij zijn niet bekend met dit alles vanuit het verleden, daarom moeten wij met des te grotere ijver naar Hem luisteren die vanuit de hemel spreekt, zodat we het juiste kunnen treffen en de zegen ontvangen.

In het lichaam (de gemeente) en door het lichaam kan God zegenen. Maar als men zich daarvan losmaakt, wordt alles wat men kan presteren alleen maar een kosterdienst. Het kan nooit goed gaan als de wetten en de verbindingen van de Geest op zulke vitale gebieden verbroken worden, zodat men niemand tot het bloed des verbonds, niemand tot het voorhangsel, en niemand tot het altaar kan brengen. We kunnen zoals gezegd veel nieuws tegenkomen. Toch zijn de wetten van de Geest voor mij niet nieuw - al kan ik niet al zijn verbanden overzien, toch geloof ik de grondwet en basis voor zijn werkingen te begrijpen.

Ik ben nu zowat 4 jaar in het westen geweest, waarvan 6 maanden in Finnmarken. Geen van mijn leeftijdgenoten is gedurende zo lange tijd zo ver van huis geweest.

In Mוlרy is nu goede orde. In Bergen hebben we, doordat br. Madsen zo ijverig en ootmoedig geworden is, voet aan de grond gekregen.

Hartelijke groeten aan jou, je vrouw en de broeders en zusters.



Je broer Johan.





Haugesund, 16 februari 1918.


(136) Geliefde broer Aksel,

Vrede.

Vandaag, zaterdagmiddag, heeft de bemanning een dag voor onderhoud gehad. Ik was toen vrij en kreeg zin om iets aan het Hortens dagblad te schrijven over de tirannie van de rijkelui, hoe ze de arbeiders hun loon onthouden. Toen het artikel klaar was, dacht ik dat het ook wel voor “Skjulte Skatter” geschikt zou kunnen zijn. Zulke dingen begrijpen de mensen over het algemeen wel.

Het werk neemt dagelijks toe. Maar het is een zalige arbeid. Ik ben God dankbaar voor zijn licht en voor zijn kostelijke kennis. In de strijd gebruikt blijkt die te triomferen.

Wij werken hier gestaag en rustig door. Ik geloof dat ze meer en meer “en bloc” samengaan: al zeggen ze nu nog niet zo veel, dat kan achteraf nog komen. Voor G. die naar de Hardangerfjord gaat, doen al deze bijbelstudies veel goeds.

Over “Skjulte Skatter” wordt allerwegen gediscussieerd en gesproken. Er wordt getwijfeld en gestreden, maar tenslotte gaat het licht op, en dan komt de strijd met familie en vrienden. Dat is gewoonlijk de gang van zaken.

Br. Ellefsen is zeer ijverig. Hij gaat met zijn hele ziel op in het werk. Laat ons werken zolang het dag is, de nacht komt waarin niemand werken kan. Wat gedrukt wordt kan ook vele jaren later steeds weer opnieuw gelezen worden. “Skjulte Skatter” werkt nu als het kapitaal bij een bank. Ik heb velen horen zeggen dat zij er licht door ontvangen hebben. Uw arbeid in de Here is niet tevergeefs. De hartelijke groeten van



je broer Johan.





Haugesund, 18 februari 1918.


(137) Geliefde broer Aksel,

Vrede.

Bedankt voor je fijne brief. Het broeit en gist nu overal. Het is nu eenmaal zo dat er geregeld een heleboel mensen op de samenkomsten komen die niet het diepere leven binnenkomen; maar ze willen niet weggaan, ze hebben het goed onder ons. Het zou ook onrechtvaardig zijn om zulke mensen weg te jagen. Men moet hun aanwezigheid accepteren, maar er altijd op toezien dat ze op hun plaats blijven en niet het minste te zeggen krijgen. Laat het heilige der heiligen ook het heilige der heiligen blijven, laat het heilige het heilige blijven, en laat de voorhof de voorhof blijven en ook als zodanig beschouwd worden. Op de lange duur zal het ronduit onmogelijk zijn eraan te ontkomen dat een hele groep uit de voorhof onder ons komt.

Ik heb dus br. B. geschreven dat hij 's Heren voorhof moet bewaren en ze niet moet uitstoten. Maar allen behoren te weten dat het heilige en het heilige der heiligen niet in de voorhof liggen. Op deze wijze geloof ik dat men alles in de juiste orde brengt: Zondaren worden dan verlost en Gods kinderen worden geheiligd. Maar nooit mag het zover komen dat de voorhof het heiligdom vertrapt.

“Voegt u in het eenvoudige,” zegt de Schrift. Wij behoeven ons in deze tijd niet druk te maken om de hoogte in te bouwen, alleen maar grondig van onder af aan beginnen. Men komt snel genoeg de hoogte in, het gaat er alleen maar om een goed fundament te hebben. Evenmin moet men elke nietsnut in het bouwwerk invlechten, maar erop toezien dat iedereen een solide opvoeding en opleiding krijgt. Als sommigen hard willen werken, laat hen dan werken, er komt wel gelegenheid om hun werk te beproeven. Maar men moet niet alles voor zoete koek slikken wat zij ondernemen, zonder de vruchten te hebben gezien en alles onderzocht te hebben.

Ik stuur een brief mee van zr. Hilda Broks, die nu, naar het uitziet, genoeg te doen krijgt. Zij blijft weer alleen met een geopende deur achter. Ze moeten in Oslo en Drרbak voor haar bidden. Ze is een beetje bang om het aan te pakken, maar ik heb haar geschreven dat zij naar de haar gegeven wijsheid de situatie moet zien te klaren. Zelfs Priscilla en Aquila konden de weg voor Apollos nauwkeuriger uitleggen, en dan kan zij op z'n minst dus ook de weg voor deze mensen nauwkeuriger uitleggen, zonder daarmee de schijn te wekken heerser of leraar van de man te willen zijn.

In de middagpauze heb ik aan boord gezegende samenkomsten gehad met een scheepsbankwerker van de marine. Hij heet Karl Martinsen. Ik heb veel geloof voor deze geliefde broeder.

God werkt nu overal mee. Het woord is werkzaam in hen die geloven.

De hartelijke groeten.



Je broer Johan.





Horten, 24 mei 1918.


(138) Geliefde broer Aksel,

Vrede.

Bedankt voor het samenzijn op de laatste conferentie in Drרbak met Pinksteren. Het waren gezegende samenkomsten en ik geloof dat deze tot ver in de toekomst vruchten zullen dragen. Een van de zusters uit Horten zei dat ze een groot aantal lasten afgelegd had in Drרbak. Ik hoop dat velen hetzelfde gedaan hebben.

De twee predikanten waren vanzelfsprekend minder tevreden met de conferentie. Ze kwamen niet zo tevoorschijn als predikanten dat plegen te doen. Alleen als iedereen op zijn juiste plaats komt kunnen ze zich van daar uit verder ontwikkelen; maar als ze een ingebeelde hogere plaats innemen, dan wordt het een walging en ergernis voor allen die uit de waarheid zijn en haar liefhebben.

Men kon uit alles opmaken dat de band onder de broeders en zusters goed was, en ik geloof dat de gemeenschap na deze conferentie versterkt zal worden. “Eendracht maakt macht,” zegt een werelds spreekwoord; maar wij kunnen zeggen: Gemeenschap maakt sterk. Bij het zien van deze gemeenschap zullen velen tot het geloof gebracht worden. Hoe graag zou Satan een wig drijven in deze gemeenschap, zodat de ongelovigen in hun ongeloof gesterkt konden worden; maar nu onder de conferentie lukte het hem niet. God geve dat deze stalen ring van Geest, water en bloed nog meer versterkt wordt, zodat de vijand geen enkel zwak punt kan vinden waar zijn aanslag zou lukken.

De kracht in de gemeenschap onder elkaar toont zich als kracht naar buiten, en deze kracht verschrikt de onheiligen en overwint waar deze golvingen zich ook baan breken. Pas wanneer de innerlijke gehoorzaamheid volkomen is, kan men verder gaan.

Ik stuur je twee brieven over de conferentie te Mוlרy. Het is in waarheid een vreugde te horen hoe goed ze het hebben gehad. Hoe goed heeft men het als God ons in alle dingen mag sturen en leiden, dan komt er vrede, diepe vrede. 's Heren wegen met ons zijn wonderbaarlijk geweest en de voortgang die er geweest is vind ik wonderbaar. Geen wonder dat de naam van de Here “Wonder” is. Uit een handvol verachte en buitengesloten mannen ontstaat een heel volk, een reusachtig sterk volk - een aan de wet gehoorzaam volk.

Groet de geliefde broeders en zusters en de jouwen. Hartelijke groeten van je broer



Johan.





Mandal, 4 november 1918.


(139) Geliefde broer Aksel,

Vrede.

Wij zijn zojuist van Mandal met behoorlijk hoge zee westwaarts gegaan. Ik ga naar Bergen en vermoedelijk woensdag over land terug naar Horten. Omdat er mijnen liggen, bleven wij de nacht over in Kristiansand. Een mijn ontplofte tegen de klippen achter ons onder het binnenvaren naar Kr.sand. De boot zou niet vertrekken voor 6 uur 's morgens de volgende dag. Ik bezocht 's avonds de broeders en zusters en ze waren verblijd over dit volkomen onverwachte bezoek. Wij spraken samen tot 1 uur in de nacht. Daarna ging een van de broeders mee terug en wij wandelden tot 2 uur 's nachts door de straten en spraken over de dienst in Christus.

Br. Ellefsen is aan boord van de “Tordenskjold” te Bergen. Wij zullen bijna een hele dag in Bergen zijn en dan hoop ik hem te ontmoeten. Het is gezegend met deze reizen.

Ik hoop, zo God wil, woensdagavond in Drammen te zijn. Indien ik Th. Hansen zou kunnen ontmoeten, zou ik graag over Oslo willen reizen. We zullen zien.

Groet de broeders en zusters. De hartelijke groeten,



je broer Johan.





Horten, 4 januari 1919.


(140) Geliefde broer Aksel,

Gods goede vrede.

Hartelijk bedankt voor alles tijdens het samenzijn in Drרbak gedurende de tijd tussen Kerst en Nieuwjaar. Het was naar om jou zo ziek en ellendig te zien. Maar God die machtig is om jou kracht te geven, zal je bijstaan, zoals het toch ook vooruit ging toen wij samen waren. Het waren enkele verblijdende dagen die ik samen had met de broeders en zusters in Drרbak - hoewel het verdriet over jouw ziekte als een druk over hen allen gevoeld werd. Ook in Horten hebben wij nu voor jou tot God gebeden.

Ik sluit een paar brieven bij. Die van Nils E. Fosse getuigt ervan dat hij door het blad hulp gekregen heeft. Hij gaat er af en toe op uit om Gods woord te verkondigen.

Ik hoop zo snel mogelijk te horen hoe het met je gaat. De hartelijke groeten aan jou en Helga en de broeders en zusters.



Je broer Johan.

Het navolgende is overgenomen uit





het januarinummer 1919 van “Skjulte Skatter”


(141) Mijn en onze zeer beminde broeder en medearbeider

ontsliep zaterdag de 18e in het geloof in zijn geliefde verlosser Jezus Christus op 38-jarige leeftijd.Aksel Smith Wat ik en velen met mij door het heengaan van onze geliefde en getrouwe broeder voelen, kan en zal hier niet worden beschreven. We zullen slechts enige woorden over het einde van zijn wandel zeggen, zodat wij zijn geloof na kunnen volgen. Na de Kerstdagen was ik drie keer in Drרbak, maar hij werd al zwakker. Wij meenden dat hij op zijn 38e verjaardag, de 16e januari thuisgehaald zou worden. Jonge mannen en vrouwen, ja ook ouderen, die hij door Gods genade en kracht tot Christus had mogen brengen, lagen biddend en wenend in de kamers. Wij baden of wij hem mochten behouden, maar het heeft God behaagd hem tot zich te nemen.

De broeders en zusters stonden 's morgens de 16e om zijn bed heen. Zijn ogen waren halfgesloten, en halfgebroken door de voortdurende slapeloosheid, de trekken van zijn gezicht vertoonden diepe sporen en zijn stem was zwak. In deze diepe smart vroeg hij aan een zuster om op de piano “Rondom Jeruzalem zijn hoge bergen” te spelen. Een onbekeerde vrouw lag op dat ogenblik op de knieכn bij zijn bed en zocht verlossing in Jezus Christus, en de broeders en zusters weenden. Toen wees hij de een na de ander aan en gaf hen stuk voor stuk een lieflijke en treffende vermaning, zodat wij allen met verwondering geslagen waren, hoe intens hij iedereen persoonlijk kende en hoe helder zijn gedachten waren, terwijl hij de dood zo nabij was. Toen zijn vrouw hem vroeg: “Wat wil je dat ik hierna doen zal?” zei hij: “Neem het kruis op.” Een zuster vroeg: “Hoe zal ik u het beste kunnen danken voor alles wat u voor mij geweest bent?” Hij antwoordde: “Door overal waar behoefte is goed te doen.” Tot ייn zei hij: “Wijk nooit van 's Heren tempel.” Tot een ander: “Bid zonder ophouden.” Tot een derde: “Wie in het kleine getrouw is, is ook in het grote getrouw, hoed de lammeren.” Zelfs kleine jongens en meisjes werden naar zijn bed gebracht. Hij had voor hen allen een woord van vermaning en troost en telkens gingen ze wenend bij hem weg.

Dezelfde dag 's middags kwam de dokter. Wij stonden opnieuw met een hele groep om hem heen. Aksel vroeg: “Hoe lang kan dit duren - een paar uur?” De dokter zei dat er weinig hoop was, maar een tijdstip kon hij niet bepalen. Aksel wees toen op zijn borst en zei: “Hier in mijn binnenste heb ik eeuwig leven. Ik geloof in Jezus Christus” en vroeg toen een zuster om te spelen: “Zoals de beken in het zuiderland, gaat het huiswaarts!” De dokter weende samen met ons allen. “Jezus is hier en de engelen zijn rond om mij heen,” zei Aksel. Toen ik hem vroeg of hij iets aan de broeders en zusters via “Skjulte Skatter” had mede te delen, zei hij: “Ja, neem de leer der godsvrucht aan, die houdt stand.” “Zal ik de broeders en zusters in het blad groeten?” “Ja.”

Vanwege dienstaangelegenheden moest ik de 17e 's middags uit Drרbak vertrekken. Toen hadden we nog een schijntje hoop dat God nog eenmaal een omkeer ten leven wilde geven. Dat zou echter niet zo zijn.

Hiermee is het leven van mijn hoogbeminde broer afgesloten. In Drרbak, waar hij de laatste 4 א 5 jaar van zijn leven woonde, treurt een hele jongerenschare over zijn heengaan. Toch treuren wij niet als degenen die geen hoop hebben. Hij is naar huis gegaan, naar zijn Vader en onze Vader. Wij zullen hem weerzien. Herhaaldelijk sprak hij over de lammeren in Drרbak en legde ons op het hart ze te hoeden, want ik hou van hen, zei hij.

Wat hij onderwees en schreef en waar hij voor streed kunt u vinden in de ingebonden jaargangen van “Skjulte Skatter” vanaf 1912 tot nu toe. Het was door zijn volhardende arbeid dat wij tot het uitgeven van dit kleine blad kwamen. Ofschoon hij al deze jaren een zwak lichaam had, kreeg hij toch genade van God om diepe sporen achter zich te laten. Veel zou men kunnen schrijven over zijn leven en werken, maar wij zullen alleen deze noodzakelijke dingen noemen om het heengaan van deze getrouwe dienaar des Heren te belichten, opdat men zijn geloof kan navolgen. Gezegend zij zijn nagedachtenis en gezegend de vruchten van zijn werk. Deze zullen blijven, zoals hij zo vaak getuigde. Iets waarover hij het laatst voor de broeders en zusters getuigde was, dat ze zich moesten beijveren in de gehoorzaamheid des geloofs.

De hartelijke groeten aan alle broeders en zusters. Uw broeder



Johan O. Smith.





Horten, 13 april 1911


. (142) Geliefde broeder Elias Aslaksen,



Genade en vrede in Jezus Christus, onze Here.

Dank voor je fijne briefkaart, waaruit we kunnen zien dat je het in alle opzichten goed hebt. Er is een weg voorwaarts naar het licht en naar het leven; zalig is ieder die op deze weg gaat. Hij die licht van God begeert, krijgt eerst licht over zijn eigen walgelijkheden, en uit dit slijk wordt het goud opgegraven. Om God te kunnen behagen in leven en werken, hebben we licht nodig; maar om licht te krijgen moet men ervoor op wacht staan. Er zijn lichtglimpen die onopgemerkt blijven. Groei in de kennis van Christus vindt alleen plaats door licht en in het licht. Maar licht kan onmogelijk in onze harten schijnen zonder oordeel teweeg te brengen. We moeten ons daarom met een gewillige gezindheid bij het licht aansluiten en met het oordeel instemmen, zodat tenslotte een volkomen oordeel over ons gaat in Christus Jezus, want Jezus is ook de weg het oordeel binnen. Mogen wij gewillig zijn, geliefde broeder, om voort te gaan op deze wonderlijke weg, die leidt tot wonderbaarlijke rijkdommen, zowel van licht als van kennis Gods en van wijsheid.

God heeft in zijn grote genade je een gewillig hart gegeven en heeft mogelijkheden in je ziel gelegd zowel tot het kwade als tot het goede. Kies daarom altijd het goede, zodat je rijkdom in God kan toenemen en je armoede naar het vlees kan groeien, zodat Gods kracht je in hoge mate ten deel kan vallen. Het leven is kort. Wij moeten de krachten die onze groei kunnen bevorderen, benutten: zon, licht, lucht en water, of als je wilt: de Geest, het water en het bloed.

Als God je weg zo leidt, zul je wellicht interesse hebben in een gesprek met mevrouw Penn-Lewis. Als je haar te spreken krijgt, groet haar dan van mij in Jezus Christus. Ik heb haar nooit gezien, maar ik begrijp dat zij bijzonder veel licht heeft.

Wees allerhartelijkst gegroet van ons allen hier in Horten. Wij gedenken je altijd in Christus Jezus, doordat de liefde zich laat gelden en haar recht opeist ten koste van het vlees, dat pijn moet lijden. Moge deze geestesgemeenschap - waarvoor ik God dank - altijd voortduren en moge zij worden verdiept ter ere Gods. Wij hebben toegang tot God in dezelfde Geest, hetzij wij ver weg of dichtbij zijn. Neem ter harte 2 Tim. 4:1-6, en laten wij de raad van Openbaring 3:18 opvolgen. Je in Jezus altijd toegenegen broeder.



J.O. Smith.





Horten, 19 mei 1911.


(143) Geliefde broeder Elias Aslaksen.

Genade en vrede in Christus Jezus. Dank voor je zeer fijne brief. Het was een vreugde voor mij en voor ons allen, van je te horen dat je vooruit gaat in de kennis van Christus. Mogen wij door Gods genade altijd in Hem blijven en dieper in Hem komen.

Gisteren hadden wij bijbelstudie en spraken over Christus' wederkomst en onze vereniging met hem etc. 1 Kor. 15 vs. 21 tot einde hoofdstuk.

Omdat God je genade gegeven heeft om je over te geven aan het werk voor God, geloof ik dat het, zowel voor jezelf als voor anderen, nuttig zal zijn om ijverig de innerlijke wegen in het leven te onderzoeken door de Geest van openbaring in Gods kennis, Gods Woord. De meesten van hen die uitgegaan zijn als dienaren van Christus, staan voor het aangezicht van mensen, zodat er in hoge mate behoefte is aan enkelen die datgene kunnen waarnemen, wat God wil dat in zijn heiligdom wordt waargenomen. Zie Ez. 44:15 e.v. De innerlijke dienst is immers onzichtbaar voor mensenogen, maar wordt toch op prijs gesteld door God, voor wiens rechterstoel wij ons loon zullen ontvangen. Alle ware vooruitgang is vooruitgang naar binnen toe; waarom dan niet daar blijven en tevreden zijn met deze arbeid. Ons doel is immers niet een uiterlijke glans te verkrijgen, maar om ongeכerd te zijn in Christus Jezus. Over al wat heerlijk is ligt een bedekking, en hoe heerlijker het verborgene is, des te onaanzienlijker is de bedekking. Maar het vleselijke oog ziet alleen de buitenkant en ziet helemaal niets van de verborgen schatten die daarachter liggen. Men vindt er ייn hier en ייn daar die het Koninkrijk der hemelen tot zich trekt met macht; maar hun aantal is slechts gering.

Dank voor je troostrijke woorden - vol van kennis en verstand. Moge God je beter belonen dan ik kan uitspreken. Waarachtig begrip is het loon der liefde, en werkt als een woord gesproken te juister tijd. Moge God ons trouw bevinden in onze arbeid, waarbij wij dan graag alle misverstand en kwaad gerucht offeren op het altaar van Christus' lijden; want als we met Hem lijden, zullen we eveneens met Hem verheerlijkt worden.

Laat geen professor in de theologie je beroven van de eenvoud in Christus, want daarin ligt de kracht om de wijzen en hun wijsheid omver te werpen. Het geringe van God is sterker dan de sterkte van de mensen. Laten we ons wachten voor alle besmetting des vlezes en des geestes, zodat wij niet worden overwonnen door enig mens, behalve door de waarheid zelf.

Hartelijke groeten van ons allen hier. Je altijd in Christus toegenegen broeder,



J.O. Smith.





Horten, 17 september 1911.


(144) Geliefde broeder Elias Aslaksen.

Genade en vrede.

Hartelijk dank voor je fijne brief en voor de groeten d.m.v. de brief van Aksel. God is hier met ons. Het gaat niet snel, doch langzaam maar zeker voorwaarts.

Gisteren bespraken we uitvoerig hoe een dienaar der gemeente zich heeft te gedragen tegenover mensen die raad zoeken en ons vertrouwen in Christus Jezus. Men moet hen onwankelbare vastheid tonen en nooit zijn eigen zwakke zijde. Deze moet men tot God keren, en tot personen die in staat zijn het te dragen.

Ons doel is Kol. 1:28: “Hem verkondigen wij, wanneer wij ieder mens terechtwijzen en ieder mens onderrichten in alle wijsheid, om ieder mens in Christus volmaakt te doen zijn.”

Juist doordat dit in de praktijk niet gedaan wordt, gaat het zoals staat in Matt. 5 vs. 13 tweede deel. Het zout verliest zijn kracht, het deugt nergens meer toe dan om buiten geworpen en door de mensen vertreden te worden. Onder Gods volk is men van geen nut - heeft men niets te zeggen, omdat men geen kracht heeft. Tussen wereldse mensen deugt men tot niets, omdat men half godsdienstig is en niet in staat is iemand van hen in het nauw te drijven. Men is als zout dat onder de voeten vertreden wordt, de meest ellendige toestand en de meest nietszeggende positie, waar een mens in deze wereld in terecht kan komen. En toch is het grootste deel van de zogenaamde gelovigen zout zonder kracht, zodat de wereld met afschuw neerziet op zulke toestanden.

Door Christus grondig te onderrichten en naar voren te brengen zoals in 1 Tess. 1:5 staat, zou men hoop kunnen krijgen om een reine maagd voor Christus te stellen. Daar ging al het streven van Paulus naar uit. Geliefde broeder, God heeft je rijkelijk gezegend door het erkennen van de waarheid die leidt tot godsvrucht. Laat het doel en streven van je dienstbetoon altijd gaan in de richting van het stellen van “een reine maagd voor Christus.” Niet slechts een reine maagd in onwetendheid, maar een “bewuste” reine maagd, vervuld met de kennis Gods, want deze “ontwikkelde, intelligente” maagd wil Christus voor zich werven.

Dienaren die het doel zo hoog stellen, zijn zeer nodig. Stel je geen laag, maar een hoog doel voor ogen, dan bereik je iets hoogs. Hier denk ik er niet aan het Schriftwoord geweld aan te doen: “Zint niet op hoge dingen, maar voegt u in het eenvoudige.” Het is juist door zich te voegen in het eenvoudige dat men in staat is het hoge te bereiken. Maar zij die het lage voorbijgaan, bereiken nooit het hoge, daar God nooit toelaat dat men iets overslaat.

Het zal een grote vreugde zijn jou en Aksel hier te zien voordat je op reis gaat. Wij hebben gedacht aan een klein feestelijk samenzijn bij die gelegenheid, zo God wil, in de zaal van de geheelonthouders. De brief van Aksel kreeg ik gistermiddag, en het was gezegend om te lezen over de vooruitgang in Denemarken - de tale Kanaהns uit Deense monden.

Ontvang als van de Here de vermaning uit 1 Tim. 4:16. Aksel evenzo wat geschreven staat in Jeremia 1:17.

Hartelijke broedergroeten, je



J.O. Smith.





Horten, 2 november 1911.


(145) Geliefde broeder Elias Aslaksen.

Genade en vrede van God door onze Here Jezus Christus.

Hartelijk dank voor je fijne brief uit Oslo.

God heeft je werk gezegend en ik geloof dat Hij dit zal blijven doen. Wees Hem slechts trouw in alles. God heeft je licht gegeven: gebruik dit licht tot strijd en overwinning. Laat niemand de overhand over je krijgen - behalve de waarheid zelf. Wijk nooit in onderdanigheid voor mensen die onze Here Jezus Christus niet dienen. Wees niet bang voor degenen met wie je samenkomt. Hebben zij God lief dan heb je immers gemeenschap met hen, maar hebben zij dat niet, wees dan niet te intiem met hen. Houd ze op een afstand, want je weet niet op welk ogenblik ze jou zullen overvallen. Verkoop alles wat je hebt, koop een zwaard, en oefen jezelf om het op wettige wijze te gebruiken. Ja ik weet dat je de waarheid liefhebt met je gehele hart, maar je weet dat men niet genoeg kan waarschuwen en herinneren aan al dat ellendige in de wereld, dat de ziel kan verstrikken en de kracht ontroven.

Hartelijke groeten. Je altijd toegenegen broeder in de Here,



J.O. Smith.





Horten, 26 november 1911.


(146) Geliefde broeder Elias Aslaksen.



Hartelijk dank voor ons laatste samenzijn. Je vooruitgang in onze Here Jezus Christus en je ijver voor Hem en zijn Koninkrijk zijn ons allen hier tot een grote troost en bemoediging geweest. Jouw werk in Hem is niet tevergeefs geweest. God heeft je veel kennis en ook wijs inzicht geschonken, zodat je niet bevreesd hoeft te zijn alleen het onderricht ter hand te nemen, als Aksel niet altijd gelegenheid heeft om er te zijn. Dat zal dan eveneens een grondige leerschool voor jezelf zijn, en je meest wezenlijke arbeid in de Here zal vermoedelijk worden: te onderwijzen - met het aangezicht naar Jeruzalem. Neem juist dit ter hand, geliefde broeder, en laat niet je jeugdige leeftijd je verhinderen om het werk op je te nemen dat ouderen hadden moeten doen. Laat om dezelfde reden niemand van de ouderen je verachten, zoals Paulus Timote�s vermaande in 1 Tim. 4:12. Want niet altijd zijn de oudsten het oudst. En evenmin zijn altijd de jongsten het jongst. Maar wijsheid die niet verborgen wordt en gepaard gaat met verstand, is de ware ouderdom. Neem daarom hoe eerder hoe liever het bijbelonderricht ter hand, zodat de schare die zijn kruis draagt kan toenemen. Concentreer al je kracht op heilige, doelbewuste arbeid, hetwelk tenslotte je erekrans en kroon zal worden.

Stellen wij het doel hoog, dan bereiken wij iets hoogs. Maar dit alles wordt slechts bereikt door zich te houden aan het nederige, aan dat wat geen aanzien heeft, want over alles wat heerlijk is ligt een bedekking.

De weg tot het ware geluk wordt door de Heilige Geest aangewezen en bewijst waarachtig te zijn door Gods Woord. De weg tot ongeluk wordt aangegeven door grote plakkaten op de hoeken der straten en door elk toegeven aan de lusten van het vlees.

Groeten aan Aksel en wees zelf hartelijk gegroet van je broeder,



J.O. Smith.





Horten, 14 maart 1912.


(147) Geliefde broeder Aslaksen,



Diep verenigd in onze Verlosser Jezus Christus, die ons geroepen heeft uit de duisternis tot zijn wonderbaar licht. Dank voor je bijzonder fijne brief. Het is altijd een grote vreugde om van je te horen en je liefde in de Geest te ervaren. Moge God je belonen voor je grote trouw. Hij geve je genade om altijd voor zijn aangezicht te staan en te allen tijde geestelijk voedsel van zijn tafel op te dienen. Wij moeten onze naar buiten gerichte ogen en oren sluiten, en de ogen en oren des harten openen, om op deze wijze het edele van het onedele te leren scheiden.

Aksel was hier vorige zondag en wij hadden een heerlijk gesprek over het beproeven - niet van de woorden, maar van de geesten. Dank voor de vermaning in Ezechiכl 28:17 en Jesaja 4:5. Dat is waard om ter harte te nemen. Wat mezelf aangaat zou ik het liefst op mijzelf zijn en alleen op een zolderkamertje zitten om slechts te luisteren naar de stem van mijn dierbare Heer en Meester. Naar deze stem gaat heel mijn gemoed uit, te midden van alle drukte des levens. Bid tot God voor mij, dat Hij mijn wegen door het leven ook nu sturen zal wat betreft mijn keuze tussen een nationale of een vaste betrekking bij de marine, zodat alles kan gebeuren tot eer van God en tot mijn ware nut, opdat ik nog nader komen kan tot het doel dat God mij heeft gesteld.

Het is nu 8. 30 's morgens en ik moet vlug naar kantoor. Wees daarom hartelijk gegroet van je in het bloed en de liefde meer en meer verbonden



J.O. Smith.





Horten, 27 maart 1912.


(148) Geliefde broeder Elias Aslaksen.



Dank voor je bijzonder fijne brief.

Je zegt dat al onze geestelijke wapens kunnen worden samengevat in dit ene: de eenvoudige en loutere toewijding aan Christus. Ja, dat is waar. Juist hierin ligt de diepe rust waar zowel de moeilijkheden als de boze machten voor op de vlucht moeten gaan, en hierin worden eenvoud en wijsheid verenigd, die de wereld niet kan doen samensmelten, maar voor God is dat mogelijk. Wat er onoverwinnelijk en groot uitziet, wordt met gemak overwonnen wanneer men altijd bevonden wordt ootmoedig voor het aangezicht des Heren te staan.

Wij leven in stilheid. Verder komt het mij voor dat wij meer en meer van alles worden geןsoleerd. Daar zijn wij tevreden mee, wanneer wij ons slechts over kunnen geven aan Hem, die ons hart kan verkwikken en ons kan onderwijzen in zijn wet. Het verblijdt mij dat je bewaart wat je vanaf het begin hebt ontvangen - het betrouwbare Woord, dat ons wijs kan maken tot zaligheid en dat in staat is ons verder te leiden door het licht des Geestes tot de grote kostbaarheden in Christus. Wij weten evenwel dat over alles wat heerlijk is een bedekking ligt, zodat hetgeen heerlijk is, niet voor heerlijk wordt aangezien voordat wij met Hem in heerlijkheid worden geopenbaard.

God hecht grote waarde aan “trouw in de woestijn”. Een ziel die overstelpt is met genade kan niet anders dan trouw zijn. Maar trouw in de verzoeking en trouw in de wederwaardigheden van allerlei soort is heel kostbaar voor God.

Overigens moeten wij ons op het hart binden, dat, als wij proberen mensen te behagen, wij geen dienaren van Christus kunnen zijn. Door trouw wordt het lichaam een offer en moet het lijden met Christus, maar het wordt daardoor eveneens deelachtig aan de belofte om met Hem verheerlijkt te worden. Ja, niet alleen het lichaam, maar de gehele mens met lichaam, ziel en geest.

De Geestesdoop, die doop der genade genoemd kan worden, zal door de vuurdoop ons doordringen met de doop der gerechtigheid. Want wat gedoopt is met genade, wordt voor het vuur bewaard. Het vuur geeft God het welgevallen in de mens terug, zoals Hij het hem heeft toebedacht. De begenadigde is gevangen in de genade tot verdere behandeling door het vuur. De genade is niet het uiteindelijke doel, doch de gerechtigheid en de waarheid. De doop des Geestes is de bezegeling die we gekregen hebben om verder behandeld te worden door dezelfde God, die daarna voor ons een verterend vuur zal zijn. God kan met de Geest dopen, omdat Hij zijn ijver aan Christus bevredigd heeft. Zijn ijver aan ons in de geliefde moet nog door het vuur voltooid worden - de lijdensgemeenschap met Christus.

Leef wel, geliefde broeder, en wees allerhartelijkst gegroet van ons allen hier. Je



J.O. Smith.





Horten, 18 april 1912.


(149) Geliefde broeder Elias Aslaksen.

Genade en vrede in Christus Jezus, onze Here.

Dank voor je fijne brief. Het verblijdt mij steeds jouw ijver te zien en te ervaren, welke God zal belonen met een diepere erkentenis in het leven. - Het is mijn wens dat je door Gods genade een grote krans van levende zielen mag vlechten, die je zal sieren bij de openbaring van onze Here Jezus Christus.

Je sprak over de gemeente en haar welzijn. Moge God op elke plaats zich levende gemeenten vormen. Het leven en de arbeid van een apostel is echter nodig als werktuig in Gods hand om gemeenten te stichten. Zijn deze eenmaal tot stand gekomen, dan zullen die voortbestaan door de onderlinge hulp die elk lid biedt, overeenkomstig de hem toegemeten werkzaamheid.

Ik schreef een brief aan Aksel en vroeg hem jou die te laten lezen; maar doordat je zo vlug vertrok uit Oslo zul je die wel nauwelijks hebben gezien. God gaf mij genade om iets te schrijven over het licht, wat ik hier wil herhalen, zodat je kunt beproeven en toepassen wat je hierin mocht vinden. Het was maar een klein briefje, maar desalniettemin was het een heerlijke openbaring over wat op dit ogenblik voor ons nuttig is. God is goed, zijn goedertierenheid is tot in eeuwigheid.

Volgen wij het licht (het licht dat God geeft) en voeren wij alles wat we daarin zien meedogenloos door, dan worden wij tirannen - geestelijke tirannen. Het licht moet onze medewerker zijn. In het licht zullen wij zien en begrijpen hoe wij de zaak moeten aanpakken. Want wij zijn kinderen des dags en behoren niet aan de nacht toe. Onze trouw moet getoetst worden aan de wijsheid waarmee wij ons werk in het licht uitvoeren. In het licht kunnen wij veel dwaasheid zien, doch wij hebben geen opdracht van God ons ermee bezig te houden om dit alles recht te zetten. Wij moeten met alle geestelijke wijsheid en verstand de zaken aanpakken. Het licht zal ons daarbij te hulp komen, zodat wij daardoor de omstandigheden van verschillende kanten kunnen bezien.

De openbaring van de Geest wordt een ieder gegeven tot welzijn van allen, en ik geloof dat deze openbaring van de waarheid juist nu op zijn plaats is. Wees een ware visser van mensen, een die de juiste middelen weet te gebruiken.

Hartelijke groeten van je in Christus' dienst medestrijdende broeder



J.O. Smith.





Horten, 17 mei 1912.


(150) Geliefde broeder Elias Aslaksen.



Hartelijk dank voor je brief die ik een poosje geleden ontving en die nu samen met een foto van jou naar Amerika onderweg is. De bedoeling daarvan is dat je wat meer bekend wordt bij een aantal broeders en zusters, die vaak brieven hierheen schrijven. Mocht God dan jouw weg eens daarheen leiden dan ben je daar enigszins bekend.

Het verblijdt ons hier dat je ingang vond in Hרnefoss. Het is gezegend in de wijngaard des Heren te werken. Je ziet uit alles dat God meewerkt. Ik ben blij dat Christus je zo gegrepen heeft, dat je het werk nederig opzet, zodat sommigen daarover zullen en anderen daarover kunnen struikelen. Het is een geheim van Christus om zich te houden bij het nederige, omdat dat ondergraaft, en al die godsdienstige wirwar die nu heerst, moet ondergraven worden.

Alles ligt verwoest en het is nu juist een tijd waarin men moet arbeiden. Misschien kom je over met de Pinksterdagen. Er kon nu aardig wat met elkaar te bespreken zijn.

Een broeder gevoelde in zijn binnenste - zodra hij geopende ogen kreeg voor dit leven - een geweldige strijd, die, zoals hij zei, van de duivel was. Hij bad toen tot God om die strijd weg te nemen. Ik denk dat er meerderen zijn die hetzelfde geloven, als God zijn reinigend vuur over hen zendt. Misschien ontmoet jij op je weg ook van zulke mensen. Het is het beste dat zij jou dan duidelijk maken waaruit die strijd bestaat en dan zul je spoedig kunnen begrijpen hoe het in elkaar zit. Want God wil sommigen tot dienaren vormen en dezen moeten eerst worden beproefd of ze trouw zijn. Anderen hebben onreinheden, die verwijderd moeten worden etc. Het zal nu interessant zijn van je te horen.

Hartelijke groeten van ons hier.

Je toegenegen broeder



J.O. Smith.





Horten, 9 juni 1912.


(151) Geliefde broeder Elias Aslaksen.



Gods genade en vrede in Christus Jezus.

Dank voor je fijne brief. Het loopt nu naar je trouwdag, die voor een bruid van Christus een dag in alle eenvoud behoort te zijn. Daartoe zal de rust in God het geheel besturen. Want alle spektakel is van - en naar het vlees.

Wat het verkopen van loten enz. betreft, daar zijn we mee opgehouden, want dat is toch niet zo zuiver als het behoort te zijn. Beter minder en rein.

Wees vrij van alles en iedereen - want de Here zal voor je zorgen. Dat zeg ik met het oog op de omstandigheden in Hרnefoss. Behoud de autoriteit die je van God kreeg, en laat geen uitingen van goedgeefsheid je beroven van je gezag om daar te berispen waar tucht noodzakelijk is. Je bent nu in omstandigheden gekomen waar God een kolossale trouw van je eist, zodat je bij niemand de persoon aanziet, en je niet laat bederven door gaven. Dit schrijf ik je niet omdat je dat niet weet, maar om je aan de dingen te herinneren en opdat God door jouw hand zoveel mogelijk zal uitrichten.

Hartelijke groeten van je altijd toegenegen broeder in Jezus Christus



J.O. Smith.





Horten, 16 juli 1912.


(152) Geliefde broeder Elias Aslaksen.



Dank voor je kaart.

God heeft je een “krachtige start” gegeven, geliefde broeder, en ben je trouw in het behartigen van datgene wat God behartigd wil hebben, dan is je toekomst verzekerd.

Het zuurdeeg werkt krachtig op meerdere plaatsen. Maar precies zoals zuurdeeg deeltje voor deeltje doorzuurt, moet ook deze arbeid zich voortplanten van persoon tot persoon.

Het is nu een tijd om te werken zoals er eerder niet een is geweest. Benut daarom de tijd, geliefde broeder, en je zult een rijke opbrengst van je arbeid te zien krijgen. Nooit heb ik eraan getwijfeld of je de tijd wel benut, maar ik geloof dat God je ook gebruiken wil op andere plaatsen. Ik geloof dat je er goed aan hebt gedaan de broeders en zusters in Hרnefoss te verzorgen totdat zij gefundeerd zijn, maar de verbindingen over land en over zee zijn in onze dagen zo goed, dat men snel heen en weer kan reizen.

Aksel is nu in Kristiansand. Hij zou de tijd benutten om te schrijven. Hij gaf verscheidene nieuwe abonnees voor het blad op. God heeft “Skjulte Skatter” een rijke ingang gegeven en ik geloof dat Hij bij voortduring dit blad zal zegenen. Wij moeten slechts doelbewust arbeiden in deze tijd, omdat de mensen doel noch bedoeling met hun arbeid hebben. Zij die wel de Geestesdoop ontvingen, doch niet Christus' lijdensgemeenschap binnengingen, moeten zich nu of laten overtuigen, of het gaat helemaal fout omdat op hun afgegraasde weiden geen voedsel meer wordt gevonden.

Groet je vrouw en groet de broeders en zusters met 1 Petrus 5:6-12. Lees jij Exodus 32:25 en wat ermee in verband staat. Je ziet daaruit dat wij trouw en een standvastige wil moeten aanwenden.

Wees hartelijk gegroet met Psalm 5:4.

Je broeder



J.O. Smith.





Horten, 17 februari 1913.


(153) Geliefde broeder Elias Aslaksen.



Gods vrede.

Hartelijk dank voor je fijne brief die tot grote vreugde was. Ik las hem voor aan de broeders en zond hem door naar T., die ook lucht onder de vleugels nodig had.

Geliefde broeder, jong van jaren te zijn speelt geen rol, want verstand is de ware ouderdom in de vergadering der wijzen. Er zijn vele oudere broeders in S. Het is niet eenvoudig met zulke broeders, omdat ze vaak nog iets van de oude leer (zuurdeeg) bij zich hebben. Het gaat erom hen leeg te pompen, de “leer” naar het vlees echt walgelijk voor hen te maken.

Wanneer iemand begonnen is het woord aan te nemen en het ontspruit, ontspruit eveneens het onkruid, dat, - als men trouw wil zijn - zonder medelijden met wortel en al uitgerukt moet worden. Hier geldt geen aanzien des persoons, hier moet men zijn positie, ja alles op het spel zetten. Ontrouw in dit geval bezorgt Satan de overwinning. Een voortdurende oefening daarin maakt dat het je natuur wordt. Strijdvragen betreffende de doop, godsdienstonderwijs voor kinderen enz. moet men opzij zetten voor het veel meer noodzakelijke. We moeten de mensen bovenal leren zich af te scheiden en vreze Gods te hebben zodat ze de strijd en het kruis opnemen, de lafheid verdrijven, zelf leren denken en leren waakzaam te zijn. Kan men hen niet leren waakzaam te zijn, dan moet je ze wakker schudden. Als sommigen iets willen zijn of de neiging daartoe hebben, dan moet zo iemand voortdurend het gevoel hebben dat hij in de gaten gehouden wordt. Hij moet zich nooit veilig voelen in deze positie. Want deze personen zijn te laf om zelf Gods gereedschappen aan te vallen, maar ze proberen de arme zielen waarmee men werkt op te eten.

Je schreef eens ongeveer zo, dat het tevergeefs is buiten de gemeente te werken en dat al het werk uitgevoerd moet worden met de gemeente voor ogen. Hierin ben ik het helemaal met je eens. God heeft je genade gegeven, laat niemand voorbij glippen met jouw instemming. Laten we de kleinigheden buiten houden en onze krachten op het noodzakelijke concentreren. Want eendracht maakt macht, en niet het minst eendracht in de Geest.

Hartelijke groeten,

Je broeder



J.O. Smith.





Horten, 2 maart 1913.


(154) Geliefde broeder Elias Aslaksen.



Gods vrede.

Dank voor je kaart. Ik zie dat sommigen de benen genomen hebben. Dat is weer het bekende verhaal, wanneer de reiniging van het hart verkondigd wordt. Of ze gaan heen en reinigen zichzelf, of ze verharden zich. Gods Woord moet het ene of het andere uitwerken. Hier is niets aan te doen. Het verblijdt mij en ons allen dat jij je arbeid als voor God doet. Voor de uitwerking zal Hij zorgen. Hier in Horten zijn vaak bijna allen er vandoor gegaan, maar God heeft degenen die iets wilden, teruggestuurd. Wat ons aangaat, wij moeten natuurlijk de methode van het vissen gebruiken in plaats van ze de waarheid binnen te jagen. Maar als het niet aan ons ligt, dan moet Gods wil geschieden, ook al spreken wij zo dat het hele huis leeg loopt. Hier moet dan maar het een of het ander gebeuren. God is met ons, geliefde broeder, vrees niet, Hij zal genade geven en uiteindelijk de overwinning.

Aksel is nu waarschijnlijk in Sarpsborg en zal spreken over de voorgenomen conferentie in Porsgrunn op 1e en 2e Paasdag.

Groet de broeders. Hartelijke groeten

Je broeder



J.O. Smith.





Horten, 13 maart 1913.


(155) Geliefde broeder Elias Aslaksen.



Genade en vrede in Christus Jezus.

Aksel belde gisteren op en gaf te kennen dat op dit ogenblik geen betere plaats voor de Paasconferentie te vinden is dan in Horten. Wij zullen dan doen wat we kunnen om die hier te kunnen hebben.

Hier in Horten zijn geen welgestelde mensen, zodat ieder erop voorbereid moet zijn zichzelf te verzorgen. Heeft iemand om financiכle redenen geen gelegenheid, dan moet hij of worden ondersteund door broeders en zusters uit de woonplaats, of thuisblijven. Wij komen per slot van rekening niet bijeen om ons lichaam te verzorgen, maar om Gods Woord te horen. Vormt men er zich een grondig begrip van waarom we samenkomen, dan voorkomt men illusies, teleurstellingen, beledigingen en wat dies meer zij, wat alles verbrijzeld moet worden voordat het het daglicht aanschouwd heeft.

Dit schrijf ik niet om sommigen te beletten om samen te komen, doch om het geheel tot de werkelijkheid terug te brengen, zodat we de nuchtere toestand onder ogen zien en ons voorzien van het nodige aan onderdak en voedsel.

Wij leven in krappe tijden; wil dus ieder rechtvaardigheid doen, dan behoort men zoveel mogelijk met alles rekening te houden. Dat zal de broederliefde eerder versterken dan verzwakken. Want de eisen aan anderen zullen uitdoven en het vermogen om hulp te bieden is dan te meer werkzaam. Dat geldt eveneens voor Horten.

Hartelijke groeten, Je



J.O. Smith.





Horten, 12 februari 1914.


(156) Geliefde broeder Elias Aslaksen.



Geliefd in Christus Jezus.

Dank voor je zeer welkome brief. Het is altijd een grote vreugde je brieven te lezen, en je zorgende werkzame liefde te bemerken tot de lammeren, waarvoor God je genade gaf om ze te dragen en te leiden. Moge God je altijd bewaren in deze liefelijke toestand en je sterkte geven om te dragen en te verdragen, zodat je met het oog op je verantwoordelijkheid en kracht een pilaar in Gods tempel mag worden. Wat kunnen we meer wensen te bereiken in deze wereld, dan om een medearbeider Gods te worden? God is getrouw in zijn werk; mogen ook wij dan trouw worden in onze medewerkende staat. Ik begrijp in waarheid meer en meer dat niets deugt dan datgene wat met wijsheid gepaard gaat.

Moge God ons bewaren in waakzaamheid in het gebed en in het aanvaarden van de tucht, zodat Gods kennis en inzicht ruimte kunnen krijgen. Want wat helpt het om dag en nacht te bidden, wanneer we alleen bidden om het verkregene door te brengen in onze lusten. God wil, dat we bidden en ontvangen en behouden wat we ontvingen. Deze dingen, die wij behouden, dienen om er onze dienst voor God mee te verrichten. Maar bidt men om eropuit te mogen trekken en eer en aanzien te winnen, dan verspilt men het ontvangene in vleselijke lusten. Bidt men en behoudt men wat men verkregen heeft, dan zijn zelfs Gods gaven een kruis, een kruis dat alleen zijn intieme getrouwen vergund is te dragen.

Meer en meer blijkt dat het leven in God verborgen is, en het kan nauwelijks beter geopenbaard worden dan door de kennis Gods in de Geest. Door deze kennis begrijpen wij dat de opgaande weg des levens als voorwaarde heeft de neergaande weg des doods, voor zover het de groei van het lichaam betreft. Hen die buiten zijn zal God oordelen. Hun oordeel bestaat daarin, dat zij als vijanden verzameld worden tot een voetbank onder Christus' voeten totdat de volheid van de vijandschap, het meesterwerk van de duivel, de antichrist zelf, belichaamd wordt in de voetbank voor Christus' voeten, welke Christus teniet zal doen door de verschijning van zijn toekomst. God werd belichaamd in Christus, Satan wordt belichaamd in de antichrist. Alle geestesrichtingen en alle strijd ontwikkelen zich in de richting van de belichaming van de ייn of van de ander.

Moge God ons in ootmoed bewaren, luisterend, wakend en acht gevend op de tucht, terwijl wij begeren vervuld te worden met Hem in Wien al Gods volheid zijn woning heeft.

Gisteren was Aksel hier. Groeten in Christus' liefde aan jou en jullie allemaal. Je broeder



J.O. Smith.





Horten, 21 februari 1914.


(157) Geliefde broeder Aslaksen.



Gods kostbare vrede.

Hartelijk dank voor je brief die ik vandaag ontving. De brief van zuster R. was een van de beste brieven die ik van een vrouw gelezen heb. Moge God haar grote genade geven en kracht daarginds in Amerika. Ik begreep tijdens een conferentie hier, dat zij vol was van de geest van ijver, en juist zulke mensen zijn nodig. Wij hebben de stoutmoedige geest van Jozua en Kaleb nodig om terrein in Kanaהn te winnen tegen alle grote reuzen. Tot beschaming moet echter gezegd worden dat meerderen van de broeders en zusters, die het Woord der waarheid gehoord hebben, meer gelijkenis vertonen met de grote schare, die morde en opstond tegen Jozua en Kaleb en die in moedeloosheid en versaagdheid vervielen. Wij moeten nooit de moeilijkheden zien als iets onoverwinnelijks, doch ze houden voor wat ze zijn, rekenen met Gods kracht en in de naam van de Here Zebaoth erop afgaan.

God heeft ons tot vandaag overwinning gegeven, geliefde broeder, en we zullen blijven overwinnen. Wij moeten alleen maar nauwkeurig zijn Woord houden en zijn gebod in acht te nemen (lees Deut. 8:7 en verder) want hierin ligt de verborgen kracht tot overwinning. Dat is het geheimenis der godsvrucht - God geopenbaard in het vlees - en wie kan voor Hem standhouden! Mogen wij met ijver onszelf voorbereiden met dit doel voor ogen.

Aksel heeft je twee brieven gestuurd, die voor hem bestemd waren. Wij zijn elkanders leden, en wij kunnen niet aan de ייn net zo schrijven als aan de ander, aangezien wij verschillend zijn. Daarom zul je wel begrijpen dat, zoals ik aan Aksel schrijf, ik niet kan noch wil schrijven aan jou. Omdat alles zelfverloochening en vreze Gods ten doel heeft, zal dit alles rein blijken te zijn en juist verstaan worden door de reine. En ik verblijd me daarover, dat je het neemt als een opwekken van de oprechte gezindheid en niet als iets dat anders zou moeten worden uitgelegd.

Een tijd geleden was ik op een samenkomst buiten de stad en indien er iets bestaat als: verdwaald in de geest, dan moeten zij dat geweest zijn, want daar werd gebeden om al het mogelijke zonder rekening te houden met richtlijnen of begrip. Toen ik in Horten kwam, jubelde mijn hart van vreugde toen ik het open raam van br. Karl Pedersen passeerde en hoorde dat de broeders en zusters bijeen waren. Daar kun je ademhalen, word je begrepen en kun je vrijuit spreken.

Ik heb 14 dagen vrij gevraagd en gekregen om naar Kr.sand te gaan. Ik vertrek donderdag hiervandaan naar Drרbak waar Aksel nu een tandartspraktijk heeft. 's Nachts gaan we daarvandaan westwaarts, nadat we met de broeders hebben gesproken. Misschien ga ik naar Grimstad en blijf er die avond om met de broeders en zusters te spreken. Bid God dat Hij mij genade geeft om zijn woord te verkondigen op de juiste wijze.

Groet de broeders en zusters en je gezin. Hartelijke groeten,



J.O. Smith.





Horten, 3 juni 1914.


(158) Geliefde broeder Elias Aslaksen.



Gods vrede.

De conferentie die we hadden was noodzakelijk. Br. Ellefsen en Skiaker waren er, evenals de meeste broeders en zusters uit Horten. Br. Skiaker heeft bijzondere vooruitgang gemaakt en nam ijverig deel aan de samenkomsten, welke God zegende, en die zich kenmerkten door diepe vrede.

X. is een merkwaardige plaats. Er is daar veel schijn van godsvrucht, maar weinig kracht. In het bijzonder de geest van ijdelheid heerst daarginds sterk. Ik geloof niet dat je deze geest kwijt kunt raken zonder deze geheel en al te ontmaskeren. Vooral de vrouwen zijn helemaal besmet. De zielen door deze chaos heen terug te brengen tot het fundament, de vaste rots, vereist zowel geduld als strijd om ze te overtuigen.

We hebben hier nu veel gesproken over de wet des doods. De wet der zonde voert de mens in de wet des doods. In deze wet des doods wordt de goddeloze met ijzeren banden van Satans machten gebonden. Het geweten is dood. De wet der zonde vult de wet des doods aan. Iedere keer als een mens ongehoorzaam is aan Gods wil, wordt de zonde in het vlees bevrucht, en sterft men in zonden en overtredingen.

Wanneer men daarentegen gehoorzaam is en werken des geloofs volbrengt, zal het leven van de geest bevrucht worden en leven voortbrengen, Christus' leven. Zie Rom. 8:2.

Het geloof zonder de werken is dood, maar in verbinding met de werken wordt leven geboren. Dit leven is: Christus geopenbaard in het vlees, of Christus in u, de hoop der heerlijkheid. Nadat het geloof werken heeft voortgebracht, treedt een rechtvaardig leven in. Voor dit leven is er hoop. Hier is het verschil tussen geloof en hoop.

Het verblijdt mij dat jij en br. T. Hansen in Kr.sand zijn. Moge God jullie arbeid zegenen.

Groeten thuis. Groet broeder Hansen. Groet ieder van de broeders en zusters afzonderlijk. Zondag de veertiende juni komen enkelen uit Oslo en Drרbak. Sommigen willen zich laten dopen.

Hartelijke groeten.

Je broeder



J.O. Smith.





“Valkyrjen”, Horten, 17 juli 1914.


(159) Geliefde broeder Elias Aslaksen.



Gods vrede.

Ik zie uit Aksels brief dat je vanuit Denemarken naar Kr.sand komt. Van de geestelijke toestand van een mens kan men zeggen dat ze permanent is en de individuele basis voor geestelijke kracht vormt. Deze kan men niet vermanen of berispen, het is verworven leven en kracht. Daarentegen kunnen wij als bewuste wezens geprezen of berispt worden al naargelang wij de dood dan wel het leven doen toenemen in ons sterfelijk vlees.

Op dezelfde wijze kan ook het lichaam der zonde niet aangetast worden, maar de oude mens kan gekruisigd gehouden worden, en dan wordt het lichaam der zonde tenietgedaan. “De mens der zonde” (antichrist) ontstaat wanneer de zonde in het lichaam zich geheel en al verenigt met de gezindheid. Maar waar Gods wil door geloof in alle onderdelen werd uitgevoerd, kwam Christus tevoorschijn, in wie de gehele volheid Gods lichamelijk woont.

Het is zeer noodzakelijk om te lijden en getroost te worden, teneinde te kunnen troosten. Want een in de waarheid en gehoorzaamheid lijdende ziel kan nooit door iets anders getroost worden dan door de troost waarmede een ander getroost is onder dezelfde omstandigheden. De “troostleer” is leeg en verdubbelt de smart en vergroot de afstand.

Maar wij moeten geen troost zoeken om de troost zelf, maar om onze zwakheid, opdat wij in het vuur niet geheel te gronde gaan. Want daar waar geen troost gegeven wordt, doet God het grootste werk. Maar wie heeft die mate van zwakheid bereikt, dat de dood een troost is?

Het meest volkomene is om de waarheid te verdragen zonder genade; maar wanneer de genade niet tevergeefs is, zal haar troost het leven in stand houden tot de dood, zodat de “toestand” zich in levende lijve kan ontwikkelen en het zondelichaam verdreven kan worden door Christus' leven. Zou deze verhouding tussen genade en waarheid verloren gaan, dan zou de mens zich verharden en zou de verlossing niet volkomen zijn. Maar wat is genade zonder Gods lankmoedigheid? Aan deze lankmoedigheid komt voor allen, voor wie de genade tevergeefs heeft gewerkt, een einde op de dag der wraak. Want waar de genade tevergeefs gewerkt heeft, zal de wraak niet tevergeefs werken.

Laat daarom onze loop niet tevergeefs zijn, zodat wij door de wraak achterhaald zouden worden, want zowel genade als wraak zijn uitgezonden door ייn en dezelfde Here, en beide zullen diegenen, tot wie ze gezonden zijn, achterhalen.

Laten we te allen tijde de geestelijke toestand aanvullen, want hierin wordt het gehalte van ons leven en het loon voor onze moeite bewaard.

Het leven aan boord is verdrukking naar het vlees, maar het is altijd tot grote zegen voor mij geweest. God staat ons bij en vormt de harten in de juiste plooien, zodat iedereen het zijne bijdraagt aan onze geestelijke vorming.

Groeten thuis. Groet Aksel en wees zelf allermeest gegroet in de gemeenschap van de Geest. Je broeder



J.O. Smith.





“Valkyrjen”, Trondhjem, 5 oktober 1914.


(160) Geliefde broeder Elias Aslaksen.

Hartelijk dank voor de brief en de kaart. Wij liggen nu in Trondhjem en blijven hier tot de 15e. Br. Karl Pedersen is nu op Oscarsborg en bezoekt vaak Aksel en de andere broeders en zusters in Drרbak.

Hier in Trondhjem houden ze van “Skjulte Skatter”, en ik was door het blad meteen bekend.

Wanneer nu God meewerkt en de vriendenschaar toeneemt, moeten wij onwrikbaar vasthouden aan hetgeen we vanaf het begin geכist hebben om gemeenschap te hebben, namelijk reinheid. Daar zijn zowel jij als wij allen, die vanaf het begin mee waren, verantwoordelijk voor. Want je weet zelf hoe gemakkelijk het gaat om af te glijden in algemene godsdienstigheid, die tenslotte uitmondt in de vergadering der doden. Het is niet de menigte die met de overwinning gaat strijken, maar de persoonlijke vreze Gods. Beter ייn godvrezende dan honderd waar je niet op kunt vertrouwen. Moge dit op ons toekomstige programma staan. Vanuit het centrum van de gemeenschap moet dit bewaakt worden, want de periferie is daartoe niet in staat. Ja, ik weet wel, dat je al lang over deze dingen hebt gesproken en ze in praktijk hebt gebracht, maar het kan noodzakelijk zijn elkaar hieraan te herinneren, zodat we gezamenlijk kunnen waken.

God erkent en zegent eerlijke arbeid, en wanneer wij ons beijveren om onderling lankmoedigheid, geduld en barmhartigheid te tonen, zal de broederliefde toenemen en de gemeenschap worden versterkt.

Groet de geliefde broeders en zusters. Groet Judith. Hartelijke groeten,



J.O. Smith.





“Valkyrjen”, Haugsholmen, 5 januari 1915.


(161) Geliefde broeder Elias Aslaksen.



Gods vrede.

Wij moeten indachtig worden hoe Jezus driemaal aan Petrus vroeg of hij Hem lief had, en elke keer kreeg hij een nieuwe opdracht; zijn lammeren te weiden, de schapen te hoeden en ze te weiden. Dezelfde dienst hebben wij gekregen, ieder zoals hem toebedeeld is. Laten we daarom niet weglopen van deze lammeren en schapen om te gaan vissen naar zondaars op straten en stegen. Kan onze arbeid zover reiken, dan is dat goed; maar laat nooit 's Heren lam of schaap overlast lijden omdat wij in beslag genomen zijn met een meer uiterlijke dienst, die hoofdzakelijk aan anderen is overgelaten.

Laten we niet op die manier hunkeren naar de eer om de naam te krijgen dat God met ons is. Laten de mensen maar geloven wat ze willen, zelfs als ze geloven dat God ons haat; laten wij alleen maar met alle volharding onze plicht doen. Op de lange duur zal blijken of wij ons werk in trouw hebben verricht. Met ייn ziel kun je gemakkelijk vele jaren werken, want het vergt veel tijd om bekwaam gemaakt te worden tot dienstbetoon.

Broederlijke groeten in de liefde van Christus.

Je broeder



J.O. Smith.





“Valkyrjen”, ֵlesund, 16 maart 1915.


(162) Geliefde broeder Elias Aslaksen.



Gods vrede.

Vader ontsliep in Christus in de nacht van 1 op 2 Maart. Zijn laatste woorden waren “Ik wens meer vervuld te worden met Hem die de weg, de waarheid en het leven is.” God zegene zijn geest en zijn werk. Vaders heengaan heeft verdriet in mijn hart gebracht. Evenwel zullen we door Gods genade elkaar in een beter huis weerzien - in de eeuwige woningen. Vader had zijn Here en Meester lief, en hij was het die ons leerde dat de wereld zonder God louter leegheid is. Hij verheugde zich erover in het hemelse gezet te zijn in Christus Jezus, en nu is hij thuis bij de Here, waar wij elkaar weer zullen ontmoeten. Mogen wij ons allen meer dan ooit voorbereiden onze God te ontmoeten.

Het aardse leven is kort. Mogen we dit goed benutten, zodat we zijn stem horen en Gods wil doen. “Indien we door de Geest leven, laat ons ook door de Geest wandelen.” Gal. 5:25. Dit vers is mij tot een grote troost geweest, want juist het wandelen door de Geest is wat wij al deze jaren hebben verkondigd - vaak onder grote tegenspraak. En is er sprake van wandelen door de Geest, dan moet dit op een weg zijn. Maar daar de Geest slechts ייn weg erkent, de nieuwe en levende weg, Jezus Christus, is dat de weg des doods voor alle vlees, zodat het leven van Christus in ons sterfelijk vlees geopenbaard kan worden.

Laten wij alleen maar vooruit gaan, altijd vooruit, geen oponthoud om alleen door de Geest te leven - altijd wandelen door de Geest. Geest, water en bloed, Geest, water en bloed, zolang wij in deze tent gehuisvest zijn. Hier op het slagveld is er geen rustplaats, hoewel wij altijd een diepere rust ingaan. Terwijl wij in het lichaam zijn is er iets wat genoemd wordt: groei van het lichaam, en wij behoren Jezus' raad op te volgen om het Koninkrijk Gods met geweld binnen te dringen. Een andere weg weet ik niet en een andere weg wil ik niet. Om deze reden was Paulus uitverkoren tot apostel om gehoorzaamheid des geloofs te verkondigen onder alle heidenvolken tot eer van zijn naam. Rom. 1:5.

Dit was en is nog steeds de begeerte mijns harten om de gehoorzaamheid des geloofs te verkondigen, want ik weet dat dit het geheim is van en de bron is tot alles wat geestelijke vooruitgang of zegening genoemd wordt. Ik kan niet alleen maar leven door de Geest en juichen over alle heerlijkheden, dat zou ontrouw zijn. Moge God zowel mij als ons allen, aan wie de Here licht daarover gegeven heeft, genade geven om altijd voort te gaan in de Geest, steeds vooruit - onophoudelijk - zolang we in het lichaam zijn en kunnen erkennen. Wanneer dan het lichaam afgebroken wordt, kunnen we niet langer door de Geest wandelen, maar daar zullen we door de Geest leven en ons verblijden over hetgeen wij gewonnen hebben terwijl wij inwonende waren in het lichaam. Dat is mijn zicht op het leven hier beneden, en ik geloof dat ieder die Gods Geest heeft, hetzelfde getuigenis heeft, indien men wil horen wat de Geest tot de gemeente zegt. Door Gods genade kan ik zowel mijzelf als al diegenen die willen en kunnen horen, slechts vermanen: Voort, voort, steeds voort. Er is geen tijd te verliezen, de tijd haast zich rusteloos snel heen. Vreze Gods in alle dingen, reiniging zowel van alle besmetting des vlezes als des geestes! Spoedig is de strijd afgelopen en dan zullen wij terugontvangen wat door het lichaam verricht is.

Het verblijdt mij om je liefde tot de waarheid en tot alle heiligen te zien en te horen, alsook je aanhoudende ijver te vernemen. God zal ieder op die dag belonen naar zijn werken. In de wereld hebben wij en zullen wij verdrukkingen hebben, maar in Hem hebben wij vrede, kostbare vrede, een vrede die de wereld ons niet ontroven kan. Wij daarentegen kunnen de wereld beroven van haar vrede door het zwaard des Geestes, dat is Gods Woord.

Een paar dagen geleden kreeg ik een brief van Th. Hansen in Oslo. Hij is nu verloofd. Hij is een zeer waarheidslievend man. Moge God hem grote genade geven in zijn strijd tegen de zonde. Het is een strijd op leven en dood om de zonde ten bloede toe tegen te staan, maar door Gods kracht zal dat gelukken.

We hadden enige samenkomsten op Mוlרy en het was vol. Maar toen ik begreep dat ze mij alleen maar als “dominee” wilden hebben, vroeg ik de gelovigen samen te komen voor een nader gesprek. Spoedig bleek dat ze van alles niets verstonden, en de kudde werd direct kleiner. We kunnen aanwijzingen en onderricht geven; maar het leven moeten ze zelf leven.

Het ga je zeer wel. Groet de broeders en zusters.

Hartelijke groeten.

Je broeder



J.O. Smith.





Odda in Hardanger, 21 april 1915.


(163) Geliefde broeder Elias Aslaksen.



Gods vrede.

Er is veel te regelen en in orde te brengen onder Gods volk. Er is behoefte aan: liefde, offerzin, zelfverloochening, begrip, onpartijdigheid, en inzicht der wijsheid, en ook kracht om te oordelen over de verschillende dingen. Men kan zich met recht afvragen: Wie is daartoe bekwaam? Zo iemand moet niets doen uit vooringenomenheid; hij moet het hebben zoals Sirach zegt: “Zoals het vette gescheiden was van het dankoffer, was David gescheiden van de kinderen Israכls.”

We hebben veel te leren in het lichaam: om niet ons lichaam overmatig te verzorgen, maar het te stellen als offer tot een Gode welbehaaglijke eredienst. Hier wordt Gods veelkleurige wijsheid geopenbaard door de veelvuldige offers die worden geכist van een ijverig priester voor God in zijn dienst.

In het Koninkrijk Gods behalen wij de grote overwinningen door trouw te zijn in de details, en het is deze trouw die de godsdienstige wetteloosheid en onverschilligheid van onze tijd zal omverwerpen. Wij moeten doelbewust in deze oorlog aanvallen, want God heeft zelf de sleutels der kennis in onze handen gelegd, alsmede krachten gegeven om de redeneringen en elke schans die opgeworpen wordt tegen de kennis van God, te slechten. Het is niet onze taak het oude op te lappen, maar wel om Gods Woord in zijn scherpte te verkondigen, zodat het een krachtig volk zal voortbrengen, dat zijn lof kan verkondigen.

Hartelijke groeten, je broeder



J.O. Smith.





“Valkyrjen”, Haugsholmen, 1 april 1916.


(164) Geliefde broeder Elias Aslaksen.



Gods vrede.

Dank voor je fijne brief waaruit ik zie dat je het goed maakt. Ik heb je geschrift over slavernij en vrijheid gelezen. Br. T. Hansen schreef mij over de onduidelijkheid die heerst met betrekking tot slavernij en vrijheid. Ik heb hem daarop geantwoord, en stuur morgen een klein artikel daarover naar Skj.Sk. Ik zie overigens dat jij hierin helder inzicht hebt, en dat behoort ieder geestelijk mens te hebben. Maar het is waar wat je schrijft: Wil men weggaan omdat het te hard is, dan vindt men een of ander voorwendsel om af te haken. Voor ons gaat het er echter om ייn van hart en ייn van zin te zijn met de blik gericht op hetzelfde doel.

Men heeft er niets aan om zich zo chic te kleden dat het niet betaamt, en evenmin heeft men er iets aan zich zo armoedig voor te doen zodat men op die manier opvalt. Onopgemerkt in de menigte verdwijnen is wel het grootste kruis voor het vlees, dat zo graag bevredigd wil worden door deftigheid of zich armoedig voordoen. Zulke vragen komen het meest voor bij vrouwen, en zij zijn het dan ook die spreken over slavernij. Ik geloof dat de vorm van onderricht, die God ons door zijn genade heeft toevertrouwd om te verkondigen, van die aard is dat ze ons zal verlossen zowel van slavernij naar het vlees als van vrijheid voor het vlees, daar de hele verkondiging draait om lijden en sterven. Ik heb daarom geen rekening gehouden met al het ijdele gejammer dat geklonken heeft naar aanleiding van het slavernijvraagstuk. Het is waarschijnlijk allemaal afkomstig van enkele ijdele vrouwen, die het als slavernij voorkomt zich te bekeren tot wat betaamt. Dezulken moeten niet gesteund maar getuchtigd worden; misschien komen ze tot nadenken. Zij willen opvallen door het een of het ander, tot bevrediging van het vlees. Ik heb geprobeerd in het genoemde stuk in “Skj. Skat-ter” een en ander hierover uit te leggen. Hartelijke groeten, je broeder



J.O. Smith.





“Valkyrjen”, Haugesund, 17 oktober 1916.


(165) Geliefde broeder Elias Aslaksen.



Gods vrede.

Hartelijk dank voor je fijne brief. “Als gevangene in de Here vermaan ik u dan te wandelen waardig der roeping waarmee gij geroepen zijt, met alle nederigheid en zachtmoedigheid,” enz. Ef. 4:1.

Ieder van ons heeft zijn bijzondere roeping in het lichaam, de ene zus, de andere zo. De bedoeling is dat men zich rein zal bewaren op zijn eigen plaats en daar zal opgroeien. Vaak heb ik onder broeders opgemerkt, dat men geen volledig begrip heeft van deze dingen. Zonder dat men er zelf over nadenkt, verheft het vlees zich tot zulk een mate van opgeblazenheid, dat men meent bekwaam en verstandig genoeg te zijn om zich te kunnen bezighouden met de roeping en het werk van de ander om daarin grondige veranderingen aan te brengen. Dit soort onverstand heb ik persoonlijk keer op keer ondervonden. De kennis maakt opgeblazen, maar de liefde bouwt op. Gij jongeren zijt sterk, staat er, maar dit bidden wij, dat gij volkomen moogt zijn. 2 Kor. 13:9.

Wij zien ten dele en profeteren ten dele. Iemand kan met de vuist op tafel slaan in de kracht van zijn jeugd en menen niet bang te zijn om enig mens de waarheid te zeggen. Dat klinkt onbevreesd, dapper en onvervaard, want men legt de nadruk op het gedeelte dat men ziet. Maar wanneer het volkomene komt, wordt wat ten dele is afgeschaft. Zo is het ook als dat wat ten dele is benut moet worden als een schakel in het meer volkomene; dan gaan de delen op in het geheel. Men gelooft in zijn ijver voor de waarheid zijn deel voor zichzelf te kunnen houden, maar dat deugt niet, want alles moet ten behoeve van het geheel geofferd worden. Sterkte is goed, maar wanneer deze sterkte zich opstelt tegen het samenvoegen tot een volkomen geheel door de wijsheid, zal deze sterkte, hoe sterk zij overigens ook meent te zijn, gebroken worden door Gods kracht, die geopenbaard wordt in de zwakke.

Omdat ik nu dergelijke broeders, die in de naam van de ijver sterk zijn, heb aangetroffen, noem ik dit, want men kan gemakkelijk in al zijn sterkte eigenwijs worden. Maar bij dit alles is het dwaas zichzelf zo sterk te achten dat men meent de vaders in Christus naar eigen goeddunken te kunnen beoordelen en in hun werk in te grijpen. Ik ben bang dat men op die manier in zijn overmoedige gezindheid God tegenstaat. Maar dit is waar: “hoewel gij vele leermeesters hebt in Christus, zo hebt ge toch niet vele vaders.” Ik heb broeders geroemd die nauwelijks rijp waren voor al deze roem. Ik wil echter - als mijn vertrouwen op die manier te ver is gegaan - in de toekomst ook het meer volkomene hierin zoeken, opdat ik zoveel mogelijk in alles de waarheid kan spreken. Want ik ga zeker niet te ver, als ik zeg dat ik binnen mijn grenzen in Christus en binnen mijn gebied en dienst, weerspannigheid bemerkt heb in de geest. Maar door Gods kracht - die mij toebedeeld is - is weer alles tot zwijgen gebracht. Tegen mij kunnen ze goed hun stormloop doen, want wat is een mens; maar ik vrees dat zij als leermeesters verder gaan dan hun roeping. Misschien zullen sommigen echter op deze wijze verbroken worden om zwak te worden, maar ik geloof dat nauwelijks, omdat in de Schriften de weg der ootmoed de aangewezen weg tot zwakheid is.

Aan de pool vindt men meer dan genoeg licht, maar er groeit niets wegens gebrek aan warmte. Iemand kan goed met de waarheid slaan en nog eens slaan, wat echter alleen verwoestend zal werken op hemzelf, wanneer niet de genade, die altijd volgt op de waarheid van Christus, ermee gepaard gaat. Kennis zonder liefde is een klinkend metaal of een luidende schel. - De leer van Christus zegt dat aan de leden die het zwakste zijn, grotere eer bewezen moet worden. Doet men dit, dan verdwijnt de afgunst.

Johannes kwam om de harten der vaderen terug te voeren tot de kinderen en de kinderharten tot de vaderen. Maar de geest die probeert de harten der kinderen van de vaderen af te trekken, is uit Satan.

In Sion heeft God een aanstootssteen gelegd. Dit schreef ik je, omdat je hiervan op de hoogte moet zijn, want er kunnen dingen voorkomen in onze dienst die niet ieder meteen begrijpt. Maar als men dat niet kan begrijpen zonder ellenlange uitleggingen over en weer, dan kan een overijld oordeel niet anders dan naar het vlees zijn.

Het ga je wel, geliefde broeder. Je zorg voor de gemeente is mij en anderen tot grote vreugde geweest. Groet je huisgenoten en de geliefde broeders en zusters in Hרnefoss.

Je in de Here strijdende mededienaar



J.O. Smith.





“Valkyrjen”, ֵlesund, 16 januari 1917.


(166) Geliefde broeder Elias Aslaksen.



Gods vrede.

Hartelijk dank voor je fijne brief en voor het verblijf bij je thuis van 12-13 dezer. Wij hadden 's avonds samenkomst. Je moeder getuigde over God en dat was goed om te horen.

“Zoals in alle gemeenten der heiligen moeten de vrouwen in de gemeenten zwijgen; want het is haar niet vergund te spreken, maar zij moeten ondergeschikt blijven, zoals ook de wet zegt” 1 Kor. 14:34. Nu zegt dezelfde apostel dat iedere vrouw die bidt of profeteert met ongedekt hoofd, haar hoofd schande aandoet. 1 Kor. 11:5. Hij zegt verder in 1 Kor. 14:4 dat wie profetisch spreekt de gemeente sticht en tot de mensen spreekt tot opbouw, vermaning en troost.

Ik moet ervan uitgaan dat het bovengenoemde “zwijgen” betekent: zwijgen wat betreft onnuttige vragen, zwijgen wat betreft oudevrouwenpraat, zwijgen als het gaat om mannen te willen beleren en onderwijzen, zwijgen als het gaat om tegenspreken.

Het is hun toegestaan om te profeteren, omdat dit een ordelijk spreken is onder de leiding van de Geest, die zowel mannen als vrouwen ertoe drijft om dat wat betamelijk is, te spreken.

In de praktijk blijkt dit inzicht juist te zijn, want vaak getuigen vrouwen onder leiding van de Geest tot veel opbouw, en wanneer de Geest getuigenis geeft, kunnen wij daar immers niets tegen inbrengen.

Het zou erg drukkend worden als men in de gemeente de vrouwen verbood om te bidden en te profeteren (getuigen) wat de Schrift niet eens verbiedt. Een zodanige macht heb ik wat mij betreft nooit van God ontvangen. Maar wanneer een vrouw zich verheft, heb ik haar het zwijgen opgelegd, hetgeen de Schriften eveneens voorschrijven.

Buiten de gemeentesamenkomst is er geen enkel gebod dat vrouwen zullen zwijgen, en daarom vermoed ik dat wij evenmin het recht hebben iets op te leggen. Als een vrouw spreekt tot mensen die “buiten” zijn, kan dit beschouwd worden als “het trekkende werk tot de Zoon”. God gebruikt voor dit werk alle mogelijke dingen, zoals kerkklokken, geestelijke liederen en muziek, sterfgevallen en vele andere dingen, reden waarom ik geloof dat Hij evenmin een vrouw uitsluit van deze arbeid, die beschouwd moet worden als het trekken van de Vader, in tegenstelling tot de arbeid van de Zoon. Het is in het werk van de Zoon - in de gemeente - dat het onderscheid tussen man en vrouw naar voren komt.

Als medearbeiders had Paulus Prisca en Aquila. Rom. 16:3. Tryfena en Tryfosa hebben gearbeid in de Here. Rom. 6:12.

Gods Geest getuigt dat het woord “zwijgen” in verband staat met “ondergeschikt zijn”.

Ik heb mijn overtuiging in deze zaak niet veranderd; evenmin heb ik eraan gedacht om vrouwen boven mannen of boven hun roeping te verheffen, maar ter wille van de rechtvaardigheid wil ik eraan werken dat ook vrouwen het recht krijgen, dat hun volgens de geest van de Schrift toekomt. In een ondergeschikte positie konden zij Paulus' medearbeiders zijn, en konden ze zijn medearbeiders zijn, dan kunnen ze toch ook wel medearbeiders zijn in onze dagen.

In deze dingen doodt de letter, maar de Geest maakt levend. Er is weinig vreugde en nut in gelegen voor een man om een vrouw te hebben die nooit spreekt. Daarentegen verblijdt en bevoordeelt het bijzonder om een vrouw te hebben die in al haar spreken en gedrag ondergeschikt is zoals Sara ondergeschikt was aan Abraham en hem “heer” noemde. Evenzo met Christus en de gemeente en de figuurlijke bijeenplaatsing van de gemeente met man en vrouw in de gemeente.

Indien iemand meent een profeet of geestelijk mens te zijn, laat hij dan wel weten dat hetgeen ik schrijf, een gebod des Heren is. Maar wanneer iemand dit niet begrijpt, moet hij het maar laten, zegt Paulus.

Ik heb hierover met br. Hansen in Oslo overleg gepleegd, en hij heeft hetzelfde inzicht. Wij moeten over de hele linie in dezelfde richting werken en dezelfde regels hanteren. Zou God ons later nog meer licht over deze dingen geven, dan zullen wij Hem daar dankbaar voor zijn, en ik ben ervan overtuigd dat het inzicht dat wij er nu van hebben, daardoor niet teniet zal worden gedaan.

Ik zou gaarne willen dat dit door vele broeders die met gemeenten te maken hebben, gelezen wordt.

Br. H. en ik kunnen ons nu samen aan boord verblijden wanneer wij spreken over het Woord Gods dat ons is toevertrouwd. Christus zij geכerd en hoog verheven tot 's Vaders ere.

Groeten in de liefde van Christus.

Je broeder



J.O. Smith.





“Viking”, Haugesund, 30 januari 1918.


(167) Geliefde broeder Elias Aslaksen.



Vrede.

Bijna in elke stad is er in ons midden een behoorlijk aantal broeders en zusters dat de leer heeft aangenomen. Ze hebben zich onderworpen op een menselijke manier en wij hebben geen problemen met hen. Ik geloof echter dat bij zeer weinigen van hen hun geest levend gemaakt wordt na reiniging in het bloed des verbonds. Als dat zou gebeuren, zou er niet zoveel passiviteit zijn. Wat men hieraan moet doen weet ik nog niet. Men moet hen onder ons laten zijn, omdat het immers niet goed is om de ייn aan de rechterzijde en de ander aan de linkerzijde te plaatsen. Toch kan men opmerkzaam zijn op deze toestand.

Ik heb meerdere van zulke zwijgende mensen aangetroffen, die wel onder ons zijn, maar waar ik in waarheid geen kant mee op kan. Ik voelde mij doodziek in mijn geest na het werken met zulke mensen; ik ging a.h.w. tot mijn knieכn in de modder. Ik ben bang geweest hen te vernielen door hen te hard aan te pakken, maar de heerlijkste schatten kunnen hen niet verblijden, daar deze hun niet toebehoren. Om een heleboel dergelijke mensen bij elkaar te brengen die op menselijke wijze overwonnen zijn, gaat best, maar is dit tot enig nut??? Is het niet beter te slapen in vergaderingen der doden dan bij ons??? Aan de andere kant ben ik bevreesd om des Heren voorhoven te vertreden.

Ik ben nu ongeveer 3,5 jaar hier in het westen en 6 maanden in Finnmarken. Het zal voor mij een vreugde zijn om weer oostwaarts te keren, ofschoon we hier naar Gods wil in het westen waren. Doe de groeten thuis en aan de broeders en zusters die bij je mochten zijn. Wees zelf hartelijk gegroet van je broeder



J.O. Smith.





Haugesund, 9 februari 1918.


(168) Geliefde broeder Elias Aslaksen.



Vrede.

Hartelijk dank voor je rondschrijfbrief. N.N. wil graag heelhuids de draad te pakken krijgen. Ja, er zijn er velen die dat willen, maar God zij dank dat dit nooit gelukt. Het is moeilijk voor hem om zichzelf de huid te bezeren, dus het zal ons werk wel moeten zijn. Wij zijn dienaren van een nieuw verbond voor de Geest. Er zijn zeker hoogten genoeg ook binnen N.N.'s huid waar men vat op zou kunnen krijgen om af te breken, zodat hij daardoor die draad te pakken kan krijgen die hij heelhuids te pakken wil krijgen. Maar alles moet geschieden in de Geest. Men kan niets opbouwen dan in de Geest, evenmin kan men afbreken tenzij in de Geest, want zonder Mij, zegt Jezus, kunt gij niets doen.

Het is waar dat men met tranen moet zaaien. Het zal heerlijk zijn om met gejuich te oogsten. Wist ik maar een middel tegen traagheid, tegen geestelijk dood vlees. Zwijgen is een afschuwelijke schuilplaats. Er is dan niets te vinden om houvast te krijgen voor een of ander breekijzer. Van dit “ja, ja” op alles wat men zegt, heb ik al meer dan genoeg. Dan heb ik meer geloof in echte tegenstand, want dan kan men worstelen totdat men zich gewonnen geeft. Ik heb verschillende zulke zwijgenden aangetroffen. Ze willen het zo goed, ze menen het zo echt, maar ondanks dat sta je machteloos tegenover hen. Het bloed des verbonds, Geest en leven - komen niet tot hen zoals wij dat zouden wensen. Ja, jij kent dit voldoende uit ervaring. Groet de broeders en zusters waar je ook komt. Broederlijke groeten in de liefde van Christus van je in de dienst medearbeidende broeder



J.O. Smith.





Haugesund, 11 april 1918.


(169) Geliefde broeder Elias Aslaksen.



Vrede.

Hartelijk dank voor je fijne brief. De tucht verdrijft de dwaasheid van de jongeling; gaat men met de dwaasheid door tot op de leeftijd waarop men als vaders geכerd zou moeten worden, dan wordt het moeilijk om de tucht te verdragen. Maar wordt het moeilijk die te verdragen - de tucht is immers het leven - hoe moeilijk wordt het dan het leven te verdragen. Daarom moet men de Schepper zoeken in de dagen zijner jeugd, voordat men zo oud wordt dat men zegt: ik heb daarin geen behagen (namelijk in vreze Gods).

Ik geloof wat je zegt, n.l. dat grondige arbeid met de enkeling grotere vruchten afwerpt dan oppervlakkige arbeid met de massa, want ייn David was beter dan 10.000. God erkent de menigte niet anders dan als menigte. Maar de enkelingen die nauwkeuriger uitleg van de weg aannemen, maakt hij tot steunpilaren in zijn tempel. Hoe meer pilaren, des te groter huis en des te grotere menigte. Wij moeten echter niet de menigten zoeken. Die komen vanzelf wel, wanneer er slechts ייn man is die de moeite van het aanhoren waard is. Dat is ook een van Christus' geheimenissen, verborgen achter het vlees en geopenbaard door de vreze Gods.

Groet de broeders en zusters en je huisgenoten.

Hartelijke groeten, je broeder



J.O. Smith.





Horten, 4 september 1918.


(170) Geliefde broeder Elias Aslaksen.



Vrede.

Hartelijk dank voor ons samenzijn in Horten. Het was zowel tot vreugde als tot opbouw om samen te komen na zoveel jaren van afwezigheid. Je weet dat we het meest samen spraken over de dienst en het rentmeesterschap. Ik geloof dat kennis van deze dingen veel kwaad zal verdrijven. We kunnen een hoop fouten zien bij een nieuweling, maar wij moeten rentmeesters zijn met ons licht, zodat wij hem niet ombrengen. Alleen al dat men rentmeester is en iets heeft om te beheren, bewijst dat men reeds een kapitaal heeft verkregen om te gebruiken. Kennis aangaande het rentmeesterschap komt pas wanneer men een geestelijk kapitaal heeft verzameld en wanneer men iets toevertrouwd heeft gekregen.

Ik schreef gisteren een artikel voor Skj. Sk. over het rentmeesterschap. Ik hoop dat kennis over deze dingen veel misgrepen zal rechtzetten. Als er geen openbaring is, verwildert het volk en wordt het teugelloos. Dat kan men immers duidelijk zien.

Hartelijke groeten aan jou en de zusters in je huis en Judith.

Je aan de dienst en aan de verdrukkingen deelhebbende broeder



J.O. Smith.





Horten, 19 januari 1919.


(171) Geliefde broeder Elias Aslaksen.



Vrede van God.

Hierbij deel ik je mee dat mijn en onze zeer geliefde broeder Aksel gisteren in Christus Jezus is ontslapen. De 17e was ik bij hem. Hij was toen zeer zwak. Het was ontroerend om de jongeren te zien in Drרbak, hoe ze allen deelnamen in het verdriet. De ouderen eveneens. Gezegend zij zijn nagedachtenis en zijn arbeid.

Groeten aan jou en de broeders en zusters bij je thuis.

Hartelijke groeten. Je broeder



J.O. Smith.





Horten, 21 januari 1919.


(172) Geliefde broeder Elias Aslaksen.



Vrede.

Zojuist kreeg ik een brief van Helga. Zij schreef dat ze wensen dat br. Th. Hansen en ik zouden spreken in het huis en dat jij zou spreken bij het graf. Mijns inziens past dit goed. Het zal ons verblijden als je dit wilt doen. De begrafenis vindt plaats aanstaande zaterdag om twee uur 's middags.

Tot ziens.

Hartelijk groeten aan jou en alle broeders en zusters.

Je broeder



J.O. Smith.





Horten, 7 februari 1919.


(173) Geliefde broeder Elias Aslaksen.



Gods goede vrede.

Dank voor je erg fijne brief waaruit ik zie dat je spoedig weer naar Hרnefoss zult verhuizen en dat jullie daar een huis hebben gekocht. Het zal Gods wil wel zijn dat je daar midden in het land zult wonen. Fijn te horen dat jullie nu het werk in Hרnefoss en omgeving ter hand zullen nemen. Ik kreeg een brief van broeder O. Hij is zeer ijverig.

Onlangs was ik op een samenkomst. Nadat de leider gesproken had over 2 Petr. 1, las ik vers 3 en 4 opnieuw en legde dit nauwkeuriger uit. Ik was er ten hoogste over verbaasd dat het woord erin ging. De predikanten hadden vorige zondag erover gesproken om te luisteren naar “Jezus alleen”. Ze moesten van Hem alleen leren. Maar toen verspraken zij zich stellig, want een poosje later vertelden ze mij dat ze naar een bijbelschool in Oslo gingen om zoveel mogelijk te lezen over hun geliefde Heiland. Dit pakte ik gisteren weer op, en zij zetten grote ogen op, zoals je je kunt voorstellen. Ik zei tot hen dat ik best geloof dat er meer op de bijbelschool zijn om onderricht te geven dan “Jezus alleen”, en daarvan kan beslist niet gezegd worden dat het verkeerd is, want Hij heeft in de gemeente apostelen en leraars aangesteld, en dezen bevinden zich allen in “Jezus alleen”. Die leuze verdween, zodat ik geloof dat zij de dienaren der gemeente te zien kregen in “Jezus alleen”, want onder de bidstond kwam aan het einde veel erkentenis der waarheid.

Het is zo vreemd dat Aksel weg is. Ik kan het bijna niet begrijpen. De begrafenis was bijna als een conferentie, en leek niet op rouw of een begrafenis. Het heengaan van Aksel heeft een grote uitwerking. In twee groepen hier in Horten weenden zij, toen zij het eerste nummer van “Skjulte Skatter” lazen over Aksels heengaan.

Ik geloof dat het nu door Gods genade en hulp overal goed zal gaan. Alle strijd is niets anders dan de lusten van het vlees. Wil men godvrezend zijn en is men in eerbetoon elkander ten voorbeeld, dan zal iets dergelijks niet voorkomen. De grootste onder u zij aller dienaar.

Wij moeten door het onderwijs direct vanaf het begin inprenten dat de grootheid niet daarin bestaat dat men over de rug van de ander groot wordt, maar daarin dat men onder elkander door gaat en elkander dient. We zien toch hoe diegenen, die denken tot groter waardigheid te komen door die personen neer te halen waarvan ze menen dat ze hun in de weg staan, zichzelf in het verderf storten. Dit is nooit gelukt en het zal hierna ook nooit gelukken; de wetten in de Geest verbieden dat. Deze wetten binden de harten der vaderen aan de kinderen en de kinderharten aan de vaderen, waarover wij immers mondeling gesproken hebben.

Denk aan Drרbak als je eens in de gelegenheid mocht zijn. Het is onze plicht de arbeid van onze geliefde broeder Aksel te bewaren. Wij moeten er zoveel mogelijk aan denken goed en veel te arbeiden. Het beste van alles in deze doelbewuste arbeid van ons is, dat God met ons is.

Gezegende wijsheid van God. Hoog loof ik mijn God en Vader door onze geliefde Here Jezus Christus, dat Hij in zijn oneindige genade de geur van zijn kennis aan ons geopenbaard heeft, en ons een erfdeel gegeven heeft samen met de heiligen in het licht.

Aksels heengaan heeft onze groei bevorderd; want ik en ook jij en andere broeders, hebben ons iets moeten toe-eigenen van wat in hem was, opdat zijn aandeel in het werk door ons in stand kan worden gehouden. Wonderlijke raad en wijsheid bij God. Nu staat hij als een onwrikbare pilaar daar waar hij is. Wij zullen elkander weerzien in de onvergankelijkheid met verheerlijkte lichamen. O, welk een troost. Mogen wij onze dagen tellen, opdat wij een wijs hart bekomen. Aksel herhaalde voortdurend Skiakers woord: “De tijd is ons leven.” Laten wij daaraan denken, geliefde broeder.

Groet je gezin en de broeders en zusters bij je. Hartelijk gegroet in de kostbare gemeenschap des Geestes. Je broeder



J.O. Smith.





Horten, 7 oktober 1919.


(175) Geliefde broeder Elias Aslaksen.



Vrede.

Dank voor je zeer fijne brief. Het is een overgang om van een toehoorder een dienaar te worden. Dat is de gevaarlijke leeftijd voor een man. Zulken moeten geholpen worden; maar men moet hen zo helpen dat ze zichzelf kunnen helpen - anders worden ze nooit een pilaar in Gods tempel. Men kan zo lang met hen bezig zijn, dat ze nooit op eigen benen durven te staan. Aksel zei dat arenden hun jongen uit het nest gooien vanaf de hoogste toppen, maar ze grijpen ze als het fout gaat. Hier zijn er nu velen die gauw uit het nest gegooid moeten worden, wil het wat met hen worden. Het is beter dat zij een paar bokkensprongen maken.

Vorige zondag hadden wij hier een merkwaardig gesprek over Psalm 118:19 en verder. Het wezenlijke was, dat anderen het feestoffer aan het altaar binden. Dit gesprek was tot zegen voor velen.

Groeten in Christus' liefde. Je broeder



J.O. Smith





“Norge”, Horten, 22 november 1919.


(176) Geliefde broeder Elias Aslaksen.



Vrede.

Voor de eerste keer zal ik op het pantserschip administrateur zijn en er is veel om mij in in te werken.

Wanneer God in alle dingen mee is, is het gezegend te leven. Hij verheldert de gedachten en concentreert ze op datgene wat duister is, zodat zowel de geestelijke als de natuurlijke dingen door het verstand begrepen kunnen worden. Zijn naam zij geloofd nu en in eeuwigheid - door ons en door middel van ons.

Door Gods genade heb ik bijbelstudies kunnen houden zolang enigen het aannamen en in staat waren het in zich op te nemen. Maar het werd op den duur te veel. In de praktijk ging het onderricht hun bevattingsvermogen te boven, zodat het een leer werd. Toen mij dit werkelijk duidelijk was geworden, zei ik op zekere dag tot hen dat we het voortaan heel anders zouden aanpakken. Ieder afzonderlijk moest aan de slag gaan, en werken met het kapitaal dat hij had, beginnen met evangeliseren, geestelijke kinderen verwekken en grootbrengen. Misschien zal dit hen tot meer begrip van de weg des levens brengen dan het doorgaan met bijbelstudie. Allen waren het hiermee eens. Nu houdt broeder K. Martinsen samenkomst met ongeveer 50 kinderen, meest jongens. Drie van mijn kinderen belijden Jezus Christus als hun persoonlijke verlosser. Br. Th. Ellefsen is mijn getrouwe hulp, zowel met het blad als met vele andere dingen.

Groet je huisgenoten en de broeders en zusters.

Hartelijke groeten van je broeder



J.O. Smith.

N.B. een bundel brieven is op een of andere manier zoek geraakt. Zie de datum boven de volgende brief.





Horten, 17 juni 1925. (177)


Geliefde broeder Elias Aslaksen.



Vrede.

Dank voor je fijne brief uit Hemsedal. Het was goed van je bezoek aan broeder Lרken op zijn kamertje te horen. Maar het beste van alles is dat je je kunt verblijden over ייn ziel alsof het een hele schare was. Dat is een genade die niet aan een ieder gegeven is. Ik geloof dat br. Lרken zich goed zal ontwikkelen. Ik hoop dat hij iets meer wordt dan een dood man, volgestopt met “leerstellingen”.

Aan de broeders en zusters in Kopenhagen heb ik geschreven om te informeren of zij werkelijk denken dat het noodzakelijk is dat wij naar Denemarken komen, daar wij niet in die zin reislustig zijn, aangezien wij meermalen in Kopenhagen geweest zijn.

Je acht het een geluk om mee te gaan naar Kopenhagen, maar gelooft niet dat het nu past. Het past mij economisch gezien ook slecht en daarom schreef en vroeg ik of zij het nodig oordeelden. Wij zullen er nu wel meer van horen. Door Gods genade heb ik mij langzamerhand aangewend wat men noemt: “heilige onverschilligheid”.

Overigens kan ik zeggen, dat ik God heel dankbaar ben voor zijn leiding met mij in alle dingen. Aan het eind van ons leven zullen wij alles beter verstaan dan aan het begin. Maar nu reeds begin ik door te krijgen dat wijsheid veel beter is dan rijkdom, omdat rijkdom de wijsheid als haar dienaar op de voet volgt. De wijsheid moet om wijsheid te zijn gerechtigheid, liefde en waarheid in zich dragen. Deze trekt dus de materialen tot zich die nodig zijn om gerechtigheid, liefde en waarheid te kunnen beoefenen, zoals een kip schelpen en kalk eet voor zijn eierschalen, en vruchtbomen kalk nodig hebben voor hun pitten. Alle goede dingen volgen de wijsheid, op grond van het feit dat de wijsheid alle goede dingen nodig heeft om wijsheid te kunnen blijven. Om deze reden is wijsheid beter dan rijkdom.

Het einde aller dingen is nabij. Daarover kunnen we ons verblijden, omdat dit voor ons betekent dat het ware begin van alle dingen in aantocht is.

Groeten aan br. Moe en zijn vrouw en aan de broeders en de zusters.

Hartelijke groeten van je in de dienst voor het eeuwig welzijn der zielen, mededeelachtige broeder



J.O. Smith.





Horten, 19 juni 1925.


(178) Geliefde broeder Elias Aslaksen.



Vrede.

Dank voor je fijne brieven uit Nesbyen. Ik verheug mij te horen dat het goed gaat, of men het Woord aanneemt of niet. Het gaat erom dat ze het te horen krijgen, zodat ze geen verontschuldiging hebben.

Gisteren kwam de bekende predikant N.N. onze kamer binnen en stelde zich voor. Hij vroeg naar “Bidden”, dat hij vele jaren geleden had gelezen en goed vond. Nadat hij het boek gekregen had vroeg hij om een gesprek over de persoon van Jezus, in hoeverre Hij zonde in het vlees had, enz. Ik legde het hem uit en hij luisterde goed. Daarna legde hij uit hoe hij het begrepen had. Hij vergeleek, zoals gewoonlijk, Jezus met Adam voor de zondeval. Daarna zei ik hem dat Adam voor de zondeval geen kennis had van goed en kwaad, maar dat wij, als verlosten, deze kennis moesten hebben, dat wij bovendien goden moesten zijn en dat men dat niet kon zeggen van Adam voor de zondeval, enz. Ik sprak erover dat Jezus zijn wil moest verloochenen en offeren. Over passieve en actieve zonde, enz.

Hij luisterde een poosje maar toen riep hij uit: “Als dit uw diepste overtuiging van de zaak is, namelijk dat Jezus een wil had om te offeren, dan betreur ik ten zeerste, dat zowel ik als velen met mij u hebben miskend.” Hij vroeg of wij geschriften over dit onderwerp hadden. Ik gaf hem “ Vier stadia”, “De Efezebrief” en “Het boek Ruth”. Hij zei: “Deze boeken zal ik met de grootste interesse lezen, en wanneer ik ze gelezen heb, hoort u van mij. Ik houd er rekening mee dat ik niet alles begrijp, maar wil onder alle omstandigheden de liefde Gods in mijn hart bewaren.” Ik merkte hierbij op, dat ik wenste hem in deze liefde te ontmoeten. De tijd voor het gesprek was kort want hij moest meteen daarna naar een samenkomst, maar het gesprek was recht op de man af.

Groet de broeders en zusters in ֵl.

Hartelijke groeten van je toegenegen broeder



J.O. Smith.





Horten, 23 juni 1925.


(179) Geliefde broeder Elias Aslaksen.



Vrede.

Dank voor je fijne brieven uit Hallingdal; de laatste kreeg ik vanmiddag. Het verheugt mij dat het jou en de broeders en zusters ginds goed is gegaan. Het is waar dat Gods Geest slechts daar werken kan, waar armoede in de geest is.

Het is nu ongeveer 25 jaar geleden dat wij van onze kant begonnen te werken met deze waarheden over het kruis, en ik verwonder mij vaak als ik de vruchten zie. Als gevolg van deze verkondiging hebben velen een vaste gang door het leven gekregen, zijn huwelijken gesloten en kinderen geboren. Het is een tijd van strijd geweest, maar ook van rijke zegeningen. Hoe de ontwikkeling verder zal zijn, hangt af van de trouw van de dienaren die in de toekomst zullen waken over Gods kudde. Zonder herders verdwaalt de kudde. Vele grote bewegingen zijn groot begonnen en later zo goed als verdwenen. Dit werk is in alle zwakheid begonnen met ייn voor ייn, en is uitgegroeid tot een grote schare. De leer heeft zijn proef doorstaan wanneer slechts het leven bij de enkeling daarop volgt. Het is onze troost dat God meewerkt. Wanneer we dit niet keer op keer hadden ondervonden, hadden wij het niet kunnen uithouden in al onze tegenstand. Maar nu gaan we door in het vertrouwen dat dit de oorlogen des Heren zijn!!!

Ik verheug mij op de reis naar Denemarken. Ik geloof zeker dat die nut zal afwerpen. Br. Ellefsen en Karl Pedersen gaan ook mee.

Groet de broeders en zusters in Hרnefoss en je gezin.

Hartelijke groeten,



J.O. Smith.





Horten, 30 juni 1925.


(180) Geliefde broeder Elias Aslaksen.



Gods goede vrede.

Dank voor je fijne brief. Ik hoorde dat het minder waarschijnlijk is dat je meegaat naar Denemarken. Dat wil dus zeggen dat het een beetje waarschijnlijk is.

Het zou mij werkelijk verblijden als er onder ons enige baanbrekende mannen en vrouwen zouden opstaan, “doorbrekers”. Helaas zijn daar maar weinigen van. Ik begreep van broeder Lרken dat hij zin had om de strijd aan te binden daar in Hallingdal. Er kunnen immers zulke mannen komen voor wij het weten. Mijn hartewens is dat God ook in Denemarken zich werktuigen zal toerusten tot de oorlogen des Heren.

Ja er is van alles in het leven. Het ziet ernaar uit dat de satan vele en grote belangen, vooral juist ten opzichte van ons, heeft te behartigen. Het is of de erfenis tussen ons en hem verdeeld moet worden.

Wij hebben hier gesproken over het verschil tussen Openb. 22:14 en Openb. 19:8. Allen kregen een kleed dat gewassen moest worden in het bloed van het Lam, zoals Adam en Eva na de zondeval een kleed van dierenvellen. Maar behalve dit kleed heeft de bruid een bruidskleed gekregen, namelijk de daden, door de Heilige Geest gewerkt.

Groet de broeders en zusters die bij je zijn en je huisgenoten en wees zelf hartelijk gegroet van je aan de strijd en de heerlijkheid mededeelachtige broeder



Johan.





Horten, 4 november 1925. (181)


Geliefde broeder Elias Aslaksen.



Vrede.

Ik stuur je nu brief no. 2 van N.N. Ik weet bijna niet wat ik daarvan moet zeggen. Ik wil me 't liefst houden aan jouw woorden, die vrij vertaald ongeveer als volgt luiden: “Men kan niet en moet niet geloven dat men alles begrijpt. Menen iets te weten en dat te beweren als volkomen zeker, is verkeerd en bewijst alleen hoe onrijp men is.” Dit past goed overal waar men optreedt als degene die het weet en begrijpt.

Ik weet alleen wat de Schrift over zaaien zegt. Men zaait niet dat wat het zal worden, maar slechts een zaad. Evenzo wordt een natuurlijk lichaam gezaaid en een geestelijk lichaam opgewekt. In hoeverre een kiem aanwezig is in het natuurlijke lichaam dat gezaaid wordt, zodat God deze kiem wel of niet kan vormen tot een geestelijk lichaam, daarvan kan ik niets zeggen. Wij weten alleen dat er een geestelijk lichaam zal opstaan, en dat is voor ons immers voldoende. Wij weten ook dat zowel zij die het goede als die het kwade hebben gedaan, zullen opstaan uit hun graven. Het heeft toch weinig zin om zich druk te maken over de vraag, op welke wijze God dit doet. In de grond van de zaak is dit niet het punt waar het om draait, maar veeleer dit dat men zich verbeeldt iets te weten.

De tijd om te solliciteren naar de functie van hoofdarsenaalbeheerder liep 23 oktober af, maar ik heb niet gesolliciteerd. Dat zou mogelijk mijn zinnen en gedachten in beslag nemen en dat staat mij tegen. Mijn roeping is nooit geweest om mij geheel en al aan de arbeid te wijden, maar het is wel zo, dat ik zoveel mogelijk vrij moet zijn.

Groet de broeders en zusters. Wees zelf gegroet met een woord dat ik nu net zomaar in de Bijbel voor jou vond, namelijk Pred. 9:10. Let er op “naar uw eigen vermogen” vergelijk Richteren 6:14.

Je toegenegen broeder



J.O. Smith.





Horten, 17 januari 1925.


(182)





Waar moet de samenkomstzaal in Oslo zijn?

(Letterlijke vertaling van een door J.O. Smith gemaakt gedicht n.a.v. bovenstaande vraag.) Aan broeder Elias Aslaksen.

Heb dank voor de brief die ik kreeg.

Hoe alles in Oslo op de juiste plaats te zetten, is een raadsel.

Maar de Here zal ons in alles raad geven, wanneer we onze ogen

toesluiten voor wat onze zintuigen ons willen aanwijzen.

Nu gaat het om een zaal waarin we kunnen samenkomen.

Waar speuren en ruiken we, in 't centrum en een buitenwijk.

Op Grefsen meende er ייn, maar de kassier van de

bouwcommissie verwierp dat, zodra een tekening werd aangeboden.

Nu speculeert men en weet niet wat, misschien centrum,

'k zou graag willen weten of dat de juiste plaats is voor de zaal.

Een ieder is als in een roes.

Mannen en vrouwen tasten zo goed als ze kunnen

als blindemannen in het rond.

Een ieder heeft immers een tempel in zijn binnenste,

dus trek naar Furukoll als je wilt.

Ik wil mijn lichaam sparen; zo'n lange weg te reizen

is niet voor vrouwen, rank en klein, voor zwakken

en voor oude grijsaards;

Nee! precies naast mij, waar ik woon, is geloof ik de plaats

voor een zaal, zo zegt men in de Rostedsstraat.

Maar Furukoll wil ik niet verlaten! hoor ik een stem

vanuit de hoogte zeggen, zo rood als de kam van de haan.

“Wat vindt u nu,” zo vraagt men mij.

Ja, zou ik meteen antwoorden, in Grand Hotel aan de Karl Johan,

allen gooien we er uit, elke vrouw en man.

Al het drinken en brassen moet ophouden, en niemand

zal daar meer z'n sigaar aansteken.

En willen ze niet onmiddellijk gehoorzamen,

dan jagen we ze met de zweep eruit.

Kelners noch kok, geen mond zal tegenstribbelen, want hier

moet het schoon en netjes geveegd worden; heeft iemand anders

gedacht en gemeend, dan zullen we onze krachten meten.

Nu moet niemand aarzelen, want aanstaande zondag zullen we

in deze grote mooie zaal een samenkomst houden met een

schare die van aanpakken weet.

Op die manier gaat het niet; ik heb er meer dan genoeg van.

't Verstand wil 't liefst stil blijven staan bij

deze verschansing van het vlees.

De wijzen uit het oosterland kwamen als ייn man naar Bethlehem

waar de ster stond. Ze maten en gebruiken 't paslood;

over het kind was al vroegtijdig geprofeteerd.

Nu stonden ze aan zijn kribbe waar iedereen zijn huis kan bouwen.

Onder duizenden sterren wees slechts ייn hen naar deze stal.

Onder alle kleine jongetjes vonden ze het juiste jongetje

op de wijze die de Geest Zelf hen leerde.

Nu vereerden zij Hem met mirre en lieten Herodes met

de sterrenhemel rondtasten in dat gewriemel.

Maar hij vond geen kind of ster, dat lag te hoog

voor zijn koningsverstand.

Dan verzamelt de intelligente man alle jongetjes van stad en

land en doodt ze, om er ייn te treffen.

Maar hij komt zeer te schande, want terwijl het bloed in Judea vloeit,

bevindt zich de kleine veilig in Egypte.

Wanneer je een zaal wilt bouwen in de stad Oslo,

doe dan niet als Herodes, nee doe het niet zo!

Grijp niet in ייn keer naar alle sterren, maar richt de kijker op die ene.

Door gebed verdwijnen de wolken, en de ster zal blinken

juist boven de plaats waar het geluk je toewenkt.

Aan de Geesteshemel laat je morgenster zich door ootmoed graag vinden.

Deze straalt altijd daar waar het kind ligt;

hier wordt het recht gevonden zonder vleierij.

Waar deze ster in het Zenit schijnt, hoeft men

voor niets in de wereld terug te deinzen.

De juiste plaats ligt daar precies onder, de plaats waar

de Here zich ontfermt.

Daar bouw je het huis, zet de schouders eronder,

want over jou rust de hemelse glimlach.

Wil je dus vragen wie de plaats zal vinden, dan is het antwoord:

“Daar moeten jullie zelf voor zorgen in Oslo.”

Ik ben slechts een wijsvinger geweest, die wegvliegt op lichte vleugels.

Hartelijke groeten aan jou en alle broeders en zusters.

Je toegenegen



J.O. Smith.

Noot van de vertaler:Grefsen is een wijk in Oslo, iets buiten de stad.

Furukoll, een heuvel even buiten de stad waar br. en zr. Bekkevold woonden.

Karl Johan, de hoofdstraat in Oslo, te vergelijken met de Kalverstraat in Amsterdam.

Br. Smith schreef over de kribbe en de stal.

't Wonderlijke is dat de zaal in de Vogstgate 35 een stal was, die tot zaal was verbouwd.





Horten, 2 maart 1926.


(183) Geliefde broeder Elias Aslaksen.



Vrede.

Hartelijk dank voor je fijne brief. Dat was een heel verslag over de tocht naar Kr.sand, Brevik en Sandefjord. Gisteren las ik het voor aan de broeders en zusters. Het ziet er naar uit dat onze tegenstanders geen vrede krijgen, als ze niet openlijk hun kwaadsprekerij over ons belijden. Dat komt overeen met wat staat in Openbaring 3:9.

God zal zelf het uitgezaaide Woord doen uitspruiten en doen opgroeien, tot vrucht voor jou op die dag. Wat jij zaait bezorgt jou loon, en wat een ander zaait zal hem loon verschaffen. En wanneer iemand binnenkomt in het werk van een ander tot verlossing, krijgen zij samen loon.

Het woord des kruises is voor ons, die geloven, een kracht Gods. Dit woord “kracht” kunnen we ook vertalen met “dynamiet”. Dynamiet vereist tegenstand om te kunnen ontploffen. In de vrije lucht brandt het zonder ontploffing met een roodgele vlam op. Hier kunnen wij van leren, dat het woord des kruises tegenstand vereist om iets in stukken te laten springen. Het is mogelijk om op een preekstoel te staan en over dynamiet te spreken en het is mogelijk het aan te steken in de open lucht, zodat het geheel een mooi vuurwerk is zonder enig nut. Dynamiet is niet bestemd voor vuurwerk. Andere dingen lenen zich beter voor zulke genoegens. Dynamiet is om stuk te laten springen.

Daarenboven geloof ik dat iemands optreden tegenover de enkeling en de wijze waarop hij zich daarbij aan de waarheid houdt, van ontzaglijk grote betekenis is. Vanaf de preekstoel kan men veel goeds zeggen, maar ik geloof dat het vaak veel te wensen overlaat in een gesprek onder vier ogen en dan wordt het resultaat dienovereenkomstig.

Groet vrouw en kinderen evenals de broeders en zusters. Ik hoop dat je naar de Paasconferentie komt. Anna Holtze en Emma Hansen uit Kopenhagen komen waarschijnlijk naar de conferentie.

Hartelijke groeten van ons hier van je broeder



J.O. Smith.





Horten, 3 maart 1926.


(184) Geliefde broeder Elias Aslaksen.



Vrede.

Het komt mij voor dat de goddeloosheid in de wereld in een verschrikkelijke mate toeneemt, zodat men alle reden heeft om beangst te worden. De sport wordt bedreven als een schouwspel. De loop dezer wereld en de boze geesten drijven de menigte als vee. Echtscheidingen zijn aan de orde van de dag. De een overtreft de ander in grootdoenerij. De kinderen zijn de baas, de ouders zijn een noodzakelijk kwaad. Je vraagt je af tot hoe lang dit alles zo kan doorgaan. Onder Gods volk heerst allesbehalve de liefde op vele terreinen, en dan kan er ook niet veel liefde tot God zijn. Want als iemand zijn broeder, die hij ziet, niet liefheeft, hoe kan hij dan God liefhebben die hij niet ziet? Des temeer kunnen wij de broederliefde zoals die bestaat en de gemeenschap in de Heilige Geest op prijs stellen. Telkens wanneer ik buiten de gemeente tegenstand en hardheid ontmoet, worden die mij kostbaarder.

Er is een bres in de muur geslagen en het ziet ernaar uit dat men door dit gat heen moet gaan. Het is beslist niet gemakkelijk om meer gaten in de muur te maken, hoewel men graag de hele muur omver zou halen.

Hier hebben wij het goed. Voorheen was er niet zulk een discipline en orde als nu in de gemeente te Horten. De jeugd groeit op en heeft haar eigen samenkomsten. De jeugd begrijpt zeker meer dan dat wat leven voor hen is geworden. Het is goed dat ze een zaal hebben om samen te komen. Velen zijn gezegend door het lezen van “De Efezebrief”. Het heeft dus zin om op te schrijven wat God geeft.

Hartelijke groeten van je broeder



J.O. Smith.





Horten, 20 april 1926


(185) Geliefde broeder in de Here Elias Aslaksen.



Vrede.

Hartelijk dank voor je twee brieven uit Brevik en voor die uit Sandefjord. Het verheugt mij zeer dat 's Heren werk voortgang heeft door jouw hand, en ik hoop dat het zal blijven voortgaan zolang je leeft. Indien mijn roem echte roem van de Here is, dan wil ik jou deze roem geven, dat je altijd in je verhouding tot mij en tot de gemeente een bijzonder prijzenswaardig voorbeeld bent geweest. Dat is mij in mijn strijd vaak tot een grote troost geweest. Ik wil God bidden om aan jou, die zo'n goed voorbeeld gezaaid hebt, een rijke oogst te geven van zielen, die in hun verhouding tot jou hetzelfde voorbeeld zullen tonen van trouw en liefde.

Wat God in Christus Jezus gegeven heeft is levensvatbaar. Dat moet voorwaarts over de ruןnes van het “verstikte” totdat het bloed gestegen is tot aan de tomen der paarden. Veel te lang heeft “de heiligheid van de paus” onder Gods volk geheerst. Dat wil zeggen, dat “mooi” vlees het heiligdom beheerst heeft, zodat Gods getuigenis: de Geest, het water en het bloed, zijn buitengesloten. Maar nu moet Gods getuigenis door de oorlogen des Heren aan het licht komen. Het zijn deze oorlogen, die nu de overwinning beginnen te behalen. Want als Christus uittrekt, is dat tot overwinning en om te overwinnen.

Ik geloof dat er in Kopenhagen houvast is gekomen. Het terrein voor 's Heren werkingen is groot, waardoor de priesterroeping ook groot wordt - wijd verspreid.

Het is verheugend over de vooruitgang in Brevik te horen. We mogen geloven dat daar enige zielen zijn die dienaren des Geestes kunnen worden. Er is een lange opleiding nodig voordat men tot enig nut kan zijn, voordat men zoals Timote�s tot werkelijke hulp kan zijn en liefde en zorg voor anderen kan hebben. Er gaan dagen en jaren overheen, waarin men volop met zichzelf bezig is (zij zoeken allen het hunne). Evenwel geloof en zie ik, dat God ook in onze dagen in staat is zich dienaren te vormen naar zijn gezindheid.

Ik hoop je te zien met Pinksteren. De conferenties zijn zoals de feesten in Israכl.

Groet de broeders en zusters en wees zelf hartelijk gegroet door je broeder en medewerker.



J.O. Smith.





Horten, 12 november 1926.


(186) Geliefde broeder Elias Aslaksen.



Vrede.

Hartelijk dank voor je fijne brief uit Fredrikstad waaruit ik zie dat jullie het goed hebben gehad en dat er velen bijeen zijn geweest. Ik ben blij dat er ook in Fredrikstad mensen zijn die hun kruis opnemen en koers zetten naar het hemelse Jeruzalem.

“Zie ik leg in Sion een hoeksteen.” 1 Petr. 2:6. Deze steen is voor de ongelovigen geworden tot een struikelblok. De steen moet dus vlak voor de voeten liggen, aangezien men er over struikelt. Sion moet dus heel laag liggen, als de steen in Sion ligt. Wanneer dit in verband gebracht wordt met Jezus, die nederdaalde naar de nederste delen der aarde, Efeze 4:9 (S.V.), dan verstaan wij wat Hij daar beneden deed. Hij legde het fundament voor de Tempel die rust op het fundament van de apostelen en profeten, waarvan Jezus Christus Zelf de hoofdhoeksteen is.

Jezus werd niet geboren bij Herodes, waar de wijzen uit het Oosten Hem zochten. God moest hen, geheel in tegenstelling tot wat zij vermoedden, voeren naar de nederste delen der aarde, waar zij Hem vonden in een stal en in een kribbe. Er was reeds bij zijn geboorte geen plaats voor Hem in de herberg; Hij was toen al buiten de legerplaats, zonder enig aanzien. Nadat Hij zich van daaruit als mens diep onder allen had vernederd, voer Hij op boven alle hemelen.

Nu is het het verlangen van de mens om op te klimmen, maar men komt geen centimeter omhoog, doordat men niet wil nederdalen tot de nederste delen der aarde. Pas van daaruit wordt het mogelijk voor ons om met Hem op te varen.

Wanneer we dan denken aan 's werelds priesterlijke macht die niet met Hem wil nederdalen, lager dan Herodes en Pilatus, lager dan de raadslieden en schriftgeleerden, naar beneden in de laagte, hoe ijdel wordt dan niet heel hun bouwwerk, omdat het niet op het fundament is gebouwd. De steen die de bouwlieden verworpen hebben, is geworden tot een hoofdhoeksteen. Hier is de rots waar de verstandigen diep naar graven, en waarop zij bouwen.

Het is wonderlijk in mijn ogen om deze steen te zien liggen in Sion, en dat Sion zo dichtbij ligt dat je erover kunt struikelen. Men veracht aldus ook Sion. God heet Wonder, en wonderlijk zijn al zijn werken. Als Sion zo dichtbij ons is, is het niet verwonderlijk dat wij tot Sion zijn gekomen.

Als je samenkomst hebt in Drרbak, wees dan zo vriendelijk hun deze regels voor te lezen, met een hartelijke groet van mij aan een ieder afzonderlijk.

De laatste conferentie was uitzonderlijk gezegend voor de broeders en zusters uit Horten. Het verheugt mij dat je gelegenheid hebt om de broeders en zusters te bezoeken. Ook dat is Gods goedheid. In de Bijbel sloeg ik zomaar iets op om een woord voor je te vinden en meteen vond ik iets wat niet toevallig was, namelijk dit: 1 Tim. 6:13 en verder. Mijn getuigenis is Hand. 24:16. Groet de gemeente in Drרbak met Hand. 2:42.

Hartelijke groeten je



J.O. Smith.





Horten, 29 november 1926.


(187) Geliefde broeder Elias Aslaksen.



Vrede.

Hartelijk dank voor je fijne brief vandaag met de ingesloten brieven van de broeders Bekkevold en Andreas Nilsen. Ik kreeg ook een brief vanuit Drרbak en Oslo, en hoorde van anderen over Fredrikstad. Overal zijn ze versterkt en daar ben ik heel blij om. God heeft je een voortreffelijke dienst gegeven, geliefde broeder, en dit is naar zijn voornemen en zijn roeping van eeuwigheid.

Ook ik heb, zoals je schrijft, veel nagedacht over ootmoed. De wens en begeerte van mijn hart is om met de groei van de gemeenten gelijke tred te houden in het vernederen. Jezus was in de gestalte van een mens, toen Hij zich vernederde. Dat is het geheim van alle vooruitgang: “verborgen zijn” en “naar beneden gaan”. De gemeenten zullen en moeten zich ontwikkelen. De wetten van het zuurdeeg en het mosterdzaad moeten vervuld worden. Hier is geen weg omheen. Gods Woord zal en moet zeer nauwkeurig in vervulling gaan. Maar alles gebeurt op dezelfde manier en in dezelfde richting als het begonnen is. Het is, zoals je op de conferentie zei, een bouwwerk.

Broeder Th. Ellefsen getuigt ervan dat er bijzonder veel te doen is in het westen. De mogelijkheid bestaat, dat er in de zomervakantie een conferentie gehouden wordt in Molde.

Zuster N.N. had vrijdag een harde dobber. Wij spraken over de smaad van Christus. Zij schudde en beefde ervan toen zij eraan dacht om aan deze smaad deel te krijgen. Toen zij 's avonds naar huis ging, wist ik niet of zij terug zou komen. Alles stond op z'n kop. Zij verlangde evenwel naar hier terug en kwam gisteren, zondagavond. Toen was ze vast besloten om, zoals ze zei, per dag te leven en het erop aan te laten komen. Nu kan men met haar spreken zoveel men wil over alle mogelijke zaken. Tijdens deze arbeid met haar is het voor mij zo levend geworden wat het zeggen wil om het fundament te leggen in een mens. Paulus legde het fundament als een wijs bouwmeester. Bij mensen die niet meer dan vergeving van zonden zoeken, is geen fundament gelegd. Vandaar ook geen gebouw. Het fundament moet gelegd worden terwijl men volledig bekend is met de smaad van Christus. Ik geloof dat zr. N.N. een zeer oprechte ziel is. Ik begrijp dat zij gegrepen is van liefde des Geestes tot de broeders en zusters.

Wil het fundament gelegd worden in een mensenhart, dan blijft er geen wortel of tak voor de mens over. Wil het grondig gedaan worden, dan is het een hardhandige behandeling. En zonder grondigheid wordt alles hinkend en half.

Groet br. Andr. Nilsen en de broeders en zusters. Hartelijke groeten. Ps. 104:10, je broeder



J.O. Smith.





Horten, 6 december 1926.


(188) Geliefde broeder Elias Aslaksen.



Vrede.

Dank voor het artikel voor “Skjulte Skatter”: “Wat ik gezien heb.” Het is waar dat de tegenstanders vluchten voordat je het zwaard trekt. Dat zijn allemaal goede tekenen. Zo behoort het te zijn. Dan is het leuk om soldaat te zijn. Dit zijn de oorlogen des Heren. Zelfs Nabal's vrouw had verstand van deze oorlogen. Daarom kreeg zij ook een betere man dan Nabal.

Er zijn zeer weinigen hier in deze wereld, die geschikt zijn voor het Koninkrijk der hemelen. Het is vaak zo, dat men zichzelf en de zonde wil dienen gedurende zijn hele leven, om dan tenslotte bij de uiteindelijke afsluiting van het leven vergeving voor alles te ontvangen. Maar wat komt er dan van het gebouw Gods, de rechtvaardige daden der heiligen, het goud, het zilver, en het edelgesteente terecht. Men mist oneindige waarden - leven en daden.

N.N. heeft in Amerika veel doorgemaakt. Toen hij broeder B. trof, was hij bovenmate verheugd. Misschien kan hij nog gewonnen worden. Laat hem nog een jaar staan. De anderen eveneens. Laten we trachten te redden wat te redden is. De straf die ze alreeds ontvangen hebben, heeft, naar ik aanneem, een krachtige uitwerking gehad. God heeft in deze zaak vonnis geveld en dat is indrukwekkend. Wij hebben de loopbaan nog voor ons liggen en wij weten immers niet waar ieder afzonderlijk zich op de weg zal bevinden wanneer de loop is voleindigd. Maar dit weten wij, dat de barmhartigheid roemt tegen het oordeel. Daarom zullen we - terwijl we zelf nog in het vlees zijn - alle barmhartigheid tonen aan alle mensen. Wie kan evenwel Gods oordeel in dingen en zaken verhinderen?

Broeder N.N. trok zich terug van de samenkomsten na veel harde strijd. Toen trof een van de zusters hem op een dag op straat en zei: “Wij missen je op de samenkomst.” Dit werkte zo op hem, dat hij tot tranen toe bewogen werd. Dat er waren die hem - de onruststoker - misten. Ook de dwarsdrijvers heeft God onder ons geplaatst, opdat wij door hen beproefd zouden worden en geduld zouden leren. Het uiteindelijke oordeel over hen ligt in Gods hand.

Jozua was ijverig voor Mozes en wilde verhinderen dat het volk zou profeteren, maar Mozes antwoordde: “Ware het gehele volk des Heren profeten.” De discipelen waren ijverig voor Jezus. Zij wilden dat het vuur zijn tegenstanders zou verteren, maar Jezus zei: “Gij weet niet van hoedanigen geest gij zijt.” Petrus sloeg het oor af van Malchus in ijver voor de Meester, maar Jezus genas het weer. Wij moeten geen ijver voor personen (de heiligen) aan de dag leggen, maar ijver voor de gezindheid die zich tot het uiterste wil inzetten, opdat de zielen verlost worden.

Groet broeder Andreas Nilsen evenals de andere broeders en zusters. Wees zelf hartelijk gegroet van je broeder en mededienaar



J.O. Smith.





Horten, 8 december 1926.


(189) Geliefde broeder Elias Aslaksen.



Gods goede vrede.

Je zeer fijne brief van de 6e dezer heb ik ontvangen. Dank voor de onbeschrijfelijk goede berichten, die ik gisteren voorgelezen heb aan de broeders en zusters. Je arbeid in de Here is in geen geval tevergeefs - integendeel zeer noodzakelijk en nuttig. Je kunt aannemen dat mijn geest in deze dagen in Oslo was, doch op een wonderlijk zuchtende en biddende wijze. Moge God alles rijkelijk zegenen. Het “woord des kruises” moet en zal voortgang hebben. Je kunt gerust je gehele leven lang prediken “aan het kruis” met alle vlees, alle menselijke wijsheid, alle verstand en eigenwijsheid, alle brasserij, alle dronkenschap, enz. enz. enz.

Als het erom gaat een waardevolle naam te hebben, dan zou je geen betere naam kunnen krijgen, maar dat is hun zaak (vert.: in een plaatselijke krant werd br. Aslaksen “de man aan het kruis” genoemd). Wat we voor God doen, moet en zal voorwaarts. Oslo, ja heel Noorwegen heeft nodig dat “Aan het kruis” te horen. Als ik mij ertoe gedrongen voelde, dan zou ik alles willen doen om eerstkomende zaterdag naar Oslo te komen, maar voorlopig meen ik te verstaan dat God jou voor dit werk heeft uitgekozen, en daarom wil ik God innig voor je bidden dat Hij je zal vervullen met de Geest van wijsheid, kracht, liefde en sterkte om de begonnen arbeid te volbrengen. Als God mij stuurt, zal ik gaan.

Zuster L. werd door haar onbekeerde man verboden naar de samenkomsten te gaan en ze bleef thuis. Toen zij er helemaal mee opgehouden was om naar de samenkomsten te gaan, vroeg hij haar of ze niet wilde gaan. “Nee,” antwoordde ze, “ik krijg geen toestemming.” De verantwoordelijkheid werd toen op hem gelegd en deze drukte zo zwaar op hem, dat hij nu met paard en wagen zijn vrouw naar de samenkomsten brengt en er zelf voor zorgt dat zij er komt. Dat was opnieuw een mooi resultaat van “het kruis opnemen” door zuster L. Toen kon God de man aanpakken.

We spraken gisteren over lichaam, ziel en geest. Het is merkwaardig gezegend om dit met elkaar te bespreken. Deze drie dingen te onderscheiden brengt een geweldige duidelijkheid en vrede, maar je kunt er lang over spreken en nog langer over schrijven. Bij de vleselijken komen de begeerlijkheden door de zintuigen binnen, en trekken ziel en geest met zich mee. Bij de geestelijken daalt het licht van boven in onze menselijke geest neer. De ziel geeft zijn instemming en het lichaam wordt, ondanks de lusten die daarin wonen, als werktuig beschikbaar gesteld voor de gerechtigheid. Het lichaam is dood vanwege de zonde. Men wordt geregeerd ףf van beneden door de zintuigen ףf van boven door de Geest. Hier krijgen wij werkelijk met het kruis te maken. Het kruis roept een halt toe aan alle wereldse wijsheid, ja aan alles wat door de zintuigen van beneden opkomt. Maar het opent de weg voor de wijsheid van boven. Het werkt als een kraan die afsluit voor de kracht van beneden, maar opengaat voor de kracht van boven. Hartelijke groeten aan jou en jullie allen van je toegenegen broeder



J.O. Smith.





Horten, 16 februari 1927.


(190) Geliefde broeder Elias Aslaksen.



Vrede.

Dank voor je fijne brief die je schreef toen je onderweg was van Oslo naar Hרnefoss. Ik zie daaruit - zoals ik ook al wist - dat het goed gaat. Voor ons geldt hetzelfde als wat ook voor Jozua gold: Wees vrijmoedig en sterk!!! Waak ervoor om te doen naar alles wat de Here bevolen heeft!!! Dan zullen wij voortgang hebben!!! Dit is een geloofswoord en moet geloofd worden, en in geloof in werken omgezet worden. Want het is het erfdeel en recht van de Here, dat de dienaren des Heren al hun tegenstanders in het ongelijk zullen stellen. Geloof je dat? Ja, Gode zij dank, ik weet dat je dit gelooft!!! Dit gebeurt niet door een leger of door geweld, maar door des Heren Geest. Wij hebben de Geest van Christus.

Al was het hier met duivels vol,

het woord van 't kruis jaagt ze op hol,

die ongenode “geesten”.

In Gods Geest gaan wij feesten.

Daarom, geliefde broeder, omdat jouw overwinning mijn overwinning is, strijd dan de goede strijd des geloofs als een echte zoon van Sara, wier zonen geen vrees kennen. Jouw geloofsmoed zal dan de tegenstanders op de knieכn krijgen, zodat zij de moed laten zakken. Laten zij eerst het gerucht horen, later komen dan de zwermen wespen, en dan het volk met muziek voorop. Er is al een gat in de muur, en dat wordt met de dag groter en groter. De tegenstanders voelen zich onveilig en spoedig valt de muur. Maar “onze muur”, “Sions muur” moet hoog en sterk gemaakt worden, zodat geen Kanaהniet binnen kan komen.

Ik vertrouw erop dat het zuurdeeg zal doorwerken totdat alles geheel doorzuurd is overeenkomstig het Woord des Heren. Ik geloof niet in geweldige sprongen, maar in de manier waarop het al de tijd gegaan is, zoals jij het ook noemt. Dat is zowel een snelle als een zekere “overwinningtactiek”. En zulk een gedegen oorlogvoering is onbekend aan de boze geesten in de hemelse gewesten, die allen als ייn man stoppen vףףr het kruis. Evenmin wordt deze gekend door “vleselijke christenen” (kleine kinderen in Christus) of door zielse christenen. Dit kent men alleen daar waar Gods Geest de leiding heeft.

Gisteren op de samenkomst spraken wij erover om Gods goedheid te smaken. Dat Jezus de dood smaakte, enz. Dat wanneer wij met iemand samenkomen, wij zijn geest proeven. Door dit proeven vormen wij ons een mening over wat de betrokkene nodig heeft, en dan begint de Geest in ons binnenste te zoeken naar de woorden die passend zijn om hem te helpen. Iemand kan de “leerstellingen” uit 't hoofd kennen zonder dat hij bekwaamheid heeft om te proeven. Wanneer men zelfstandig beslissingen moet nemen, pakt men het meestal helemaal verkeerd aan, juist omdat men er niet in geoefend is om Gods goedheid te smaken, waardoor men een afkeer zou hebben van zielse komedie en van alles wat uit het vlees komt. Hartelijke groeten met Psalm 94:11-16, je broeder



J.O. Smith.





Horten, 5 maart 1927.


(191) Geliefde broeder Elias Aslaksen.

Gods goede vrede wens ik je.

Hartelijk dank voor je twee fijne brieven en voor de manuscripten.

Gods Woord is levend en scherp en het scheidt ziel en geest, gewrichten en merg vaneen, en het schift de overleggingen en gedachten des harten. Naar mijn idee ziet het ernaar uit dat men zichzelf eerst geheel moet afmatten als een ziels christen om een geestelijk christen te worden, precies op dezelfde manier als men uit alle macht probeerde om de wet te onderhouden, die dan een tuchtmeester tot Christus werd. Het is het zielse wezen, dat onrust veroorzaakt in de samenkomsten van God. Men kan niet zeggen dat de zielse christen zondigt en de werken des vlezes doet, Galaten 5:19, maar hij wandelt ook niet naar de Geest, zodat hij geestelijk kan worden.

Men kan er met zekerheid van uitgaan dat slechts weinig geestelijke mensen te vinden zijn onder de gelovigen. Alle zelfverzekerdheid, alle zelfbewustheid, eigenwijsheid, zelfgenoegzaamheid enz. behoort tot de zielse mens. Het centrum is het zielse “ik”. Weliswaar kan men wedergeboren zijn, maar omdat de verbindingslijnen met de wereld bij lange na niet door het kruis verbroken zijn, doet men indrukken van de omgeving (het aardse) op, en men redeneert en oordeelt vanuit datgene wat het oog ziet en het oor hoort. Dit wordt op geen enkele manier een rechtvaardig oordeel. Het is dit oordeel, dat grotendeels zitting houdt binnen de samenkomsten. Vandaar alle wanorde en hoge zee.

Wil men Christus, het Hoofd, laten besturen, dan weet men niets en begrijpt men niets en kan nergens over oordelen, voordat Hij wien al het oordeel gegeven is, zich doet kennen. Men wordt onwetend en moet het kruis der onwetenden dragen, wat zwaar is voor wie zich verbeeldt iets te weten. Op die manier wordt het zielse buiten werking gesteld; de armoede in de geest komt ervoor in de plaats. Christus als hoofd wordt benut, en mijn verstandig hoofd wordt slechts een ontvangapparaat voor Hem - Jezus Christus, de Hogepriester. Men wordt dan als degene die niets weet, niets heeft en niets kan ondernemen. Mijn werken verdwijnen, maar Gods werken komen te voorschijn. De vleselijke (oude) mens is gekruisigd, de natuurlijke (zielse) mens wordt gekruisigd en de geestelijke mens (de mens Gods) wordt nogmaals zichtbaar hier op aarde als een getrouw beeld van de Zoon des mensen. Daarom: het kruis over alles van beneden, het kruis over alles wat van mijzelf is, overeenkomstig mijn natuur. Ja, geliefde broeder, dit heeft de laatste dagen mijn gedachten zeer in beslag genomen. En het beste dat God mij gegeven heeft is zijn licht dat mijn duisternis verlicht, Spreuken 31:9.

Moge God jou en je gezin zegenen.

Hartelijkst ben je gegroet door je in dit licht en deze genade altijd blijde broeder



J.O. Smith.





Horten, 12 maart 1927.


(192) Geliefde broeder Elias Aslaksen.



Vrede.

Dank voor je fijne brief. N.N. is heel vaak bij ons thuis. Zij heeft lust om te spreken over datgene wat Gods Koninkrijk toebehoort. Moge God haar slechts verlossen van en bewaren voor de schijn der godsvrucht - zonder kracht - gepaard gaande met wereldse grootheid en wereldse wijsheid. Hierin heeft de Satan een geweldige bron van inkomsten!!! In 't bijzonder onder het soort dat zich verbeeldt een hoofd boven de anderen uit te steken. Gistermiddag was N.N. thuis en daar kwam het bovenstaande ter sprake. Zij zei dat dit iets voor haar was om acht op te slaan.

Wonderlijk hoe deze “deftige”, “grootse” menselijkheid - de glans van de eerste Adam - iemand blijft aankleven. Alles bij elkaar bestraald door satanische zonneschijn, welke glans zo lieflijk en aantrekkelijk lijkt met al zijn godsdienstige opmaak. Moge Gods zwaard door de Heilige Geest zo spoedig mogelijk geplant worden in al die bewonderde duivelse rommel, die ik door Gods genade heb leren haten met alles wat in mij is.

Kleine kinderen in Christus zijn vleselijk, onmondig: ze staan onder voogdij tot de tijd die door de Vader bepaald is. Het betekent zo weinig of ze een slok uit de melkfles nemen, een tafel omgooien, mama op de wang slaan, zich op de vinger bijten, lachen of huilen. Men moet slechts op hun geestelijk welzijn letten en de dingen wegnemen die hun schade kunnen berokkenen. Het verwondert mij niet dat broeders zich over al het bovengenoemde verblijden als een moeder over haar kinderen; krijgt men echter veel kinderen, dan heeft men geen tijd voor zulk soort bewondering. De dienst eist werkelijkheidszin: opvoeding, voedsel geven, vermaning enz. We moeten in onze dienst voor God niet langer kind blijven, maar volwassen worden.

Hartelijke groeten van je broeder



J.O. Smith.





Horten, 29 maart 1927.


(193) Geliefde broeder Elias Aslaksen.



Gods vrede in Christus Jezus.

Zondagavond hadden we een gezegende samenkomst in Oslo. 's Morgens hadden we een wonderlijk gesprek over de werken door het geloof. N.N. werd zo daarvan gegrepen dat zij de rest van de dag slechts hierover sprak. Zij wil zelfs het hare ertoe bijdragen dat deze leringen bekend worden.

Geestelijke oorlogvoering is helaas ook onder de broeders en zusters weinig bekend. Dat is een groot verlies, want Satan kan op die manier binnensluipen en verdelgen, en grote wolven kunnen in de kudde binnenkomen. Ik weet eerlijk gezegd niet hoe men hun de oorlog kan leren, hoe men hun kan leren “lucht te krijgen” van de Satan, als hij de samenkomst tracht binnen te dringen, zodat men hem in een vroeg stadium eruit kan krijgen. Er is werkelijk droefheid in mijn hart, omdat er in de gemeente grote en wezenlijke gebreken in die richting zijn. Als een bewijs kan ik het volgende aanvoeren.

Br. T. vroeg om raad in een zaak. Er was een telegrafist, die zijn beddengoed en andere zaken met een hangslot afsloot. Hij zei tegen de anderen dat hij er bang voor was dat T. die op wacht zou gebruiken. Broeder T. vroeg enkele broeders en zusters wat hij zou doen. Hij kreeg als antwoord, dat hij alleen maar moest zwijgen en lijden. Die telegrafist ging toen een stapje verder, omdat T. zweeg. Hij zei, dat het daarna al gauw een onhoudbare situatie werd. Ik gaf hem de raad op precies de tegenovergestelde manier te overwinnen, en wel zo: Wanneer er zoveel mogelijk bijeen zijn, spreek dan vrijuit en vraag waarom hij zijn dekens om jou achter slot en grendel doet. Op deze wijze zal hij grondig ontwapend worden ten aanhoren van iedereen, en zul je een langdurige vrede hebben, terwijl de anderen ontzag voor je zullen krijgen. Br. T. verheugde zich daarover en wilde het op die manier doen. Ik heb het zelf ook beproefd, en het dwingt groot respect af. Br. E. gaf ik een soortgelijke raad en hij straalde van overwinningsvreugde.

Dit, dat men niet voor zijn eigen rechtvaardige zaak moet strijden, is eveneens een meesterstuk van Satan om Gods volk te verleiden. Alles wordt namelijk beschouwd als het zichzelf naar het vlees verdedigen, maar wij zijn niet in het vlees doch in de Geest, en daaruit kunnen we het scherpe zwaard des Heren tegen de geesten van Satan richten, die bij lange na niet zo sterk zijn als de Geest die in ons woont.

Zolang een gemeente geen verstand van oorlog voeren heeft, kunnen ze zich niet alleen redden, maar ze moeten tot in het oneindige geholpen worden. Maar hoe zal men hun dit aanleren? Dit is de grote, wezenlijke vraag.

Hartelijke groeten van je broeder



J.O. Smith.





Horten, 19 april 1927.


(194) Geliefde broeder Elias Aslaksen.



Vrede.

Hartelijk dank voor de conferentie, die nog steeds blijft nawerken in mijn gedachten en die, geloof ik, wonderwerken deed. De broeders en zuster uit Fredrikstad zeiden dat het ergste van deze conferenties is dat het zo zwaar valt om weer naar huis te gaan. Wie weet of het niet een voltreffer was.

Er was een wonderlijk sterke genade, ja een geest van opwekking over de samenkomsten. Ik geloof dat het zal ontspruiten in Oslo. De hulp komt van de Here - onverwachte hulp. Moge God je rijkelijk genade geven om tot in het oneindige te scheiden en te schiften, zodat het kruis het voor het vlees onmogelijk maakt om adem te halen. Wij zullen je met onze gebeden bijstaan, en hoe erger de strijd woedt, des te groter is de hulp. In de eerste dagen van doorbraak leerde God mij tijdens de nachtwachten om te strijden. Met groot plezier en grote vreugde in mijn hart ging ik over tot de oorlog. Ik voelde het in mijn hart, zin en geest aan alsof geharde staalplaten als boter door midden geslagen konden worden. - Dit schrijf ik je, opdat je ervan doordrongen bent dat niemand voor jouw aangezicht zal standhouden, als je met de volle wapenrusting aan voor het aangezicht des Heren staat. Wees elke dag van je leven een baanbreker. Wees een verlosser voor ontelbare zielen. Mogen geslachten jou dankbaar zijn voor je oorlogen. Slacht en eet, want een geweldig groot leger staat aan jouw kant, en dat leger wordt steeds groter. Verschaf de arme en ellendige recht. Red hem uit de klauwen van de geweldenaar. God heeft je geest en een scherp zwaard gegeven; gebruik dat al je levensdagen.

Dank voor al je goede woorden tot mij ten aanhoren van een grote vergadering. Ik nam dit aan als van God zelf, omdat dit tot eer van God en met wijsheid gezegd werd. Ook dit was een bijdrage om de eenheid zowel naar binnen als naar buiten te versterken. Ik ben zeer gelukkig en blij al deze geliefde broeders en zusters te zien. Dat is bijna zwaarder te dragen dan alle tegenstand in de zwaarste dagen van strijd. Toch zal ik mij door Gods genade houden aan mijn roeping en verkiezing om eenvoudig met ייn ziel tegelijk te werken. Van daaruit wil ik door Gods genade proberen jou te versterken in jouw roeping en verkiezing. En dit zal het verbond des vredes tussen ons zijn, dat van levensbelang is en door Gods beschikking gesloten is, en tot het eind der dagen stand moge houden. En dit zal voor eeuwig onze leuze zijn: “Die onder u de grootste is, zal als de minste zijn.”

Wees hiermee hartelijk gegroet, en bedankt voor alles tot op vandaag. Groet je huisgenoten en de broeders en zusters.

Je in de Geest, het water en het bloed en daarvoor strijdende broeder



J.O. Smith.





Horten, 20 juni 1927.


(195) Geliefde broeder Elias Aslaksen.



Vrede.

Hartelijk dank voor je brief die ik vanmiddag ontving. Het was werkelijk een vreugde om de resultaten na de eerste samenkomsten in Bergen te vernemen. Ja, het gaat daar net als in Oslo. Ware verlichting is nodig, en dat is het vuur dat Jezus op aarde is komen werpen en waarvan Hij wenste dat het reeds ontstoken was. Dit werkt door als oordeel over Gods huis, tot voltooiing van de heiligmaking. Daarom, werp vuur en spaar niet!!! Het is nu ontstoken. Niemand zal de overhand over je krijgen in jouw dienst voor God. Wees slechts bijzonder vrijmoedig en sterk. Laten wij voor Gods aangezicht staan, dan worden diegenen meegetrokken die Hij voor het eeuwige leven bestemd heeft. De anderen worden door hun tegenstand verdreven, of ze onderzocht hebben waar het om gaat of niet.

Het was goed dat broeder Madsen enkele dagen meewerkte in het begin. Het was beslist hoog tijd, dat men in Bergen iets meer te horen kreeg dan het gangbare.

Het derde hoofdstuk van Jesaja, van het begin tot het einde, is van toepassing op het Jeruzalem van onze tijd. Iedere tijd heeft zijn Jeruzalem, ook de onze. Iedere tijd heeft zijn profeten - ook onze tijd. Elke profeet in zijn tijd heeft de opdracht om te getuigen aangaande de afval - ook de profeten van onze tijd. Profeten zijn een tuchtroede in 's Heren hand, een in het vlees verschenen zweep, en een werktuig om de mensen de weg te wijzen. Wie van de profeten hebben uw vaderen niet gedood, zegt Jezus. Zij nemen een vooruitgeschoven stelling in, zij doen nauwkeurig onderzoek, en juist daarom worden ze gehaat. Deze haat bewerkt dat men in zichzelf gekeerd wordt, en men moet als David zich sterken in de Here, zijn God. In vernieuwde kracht kunnen ze daarna weer aanpakken en als David zeggen: Met mijn God spring ik over een muur. Hartelijke groeten van je broeder



J.O. Smith.





Horten, 26 juni 1927.


(196) Geliefde broeder Elias Aslaksen.



Vrede.

Het was een grote vreugde je twee brieven te ontvangen. Dank daarvoor. God bestuurt onze wegen volgens zijn raad, en het is het erfdeel van de dienaren des Heren dat zij al hun tegenstanders in het ongelijk stellen. Ja, er zijn tegenstanders, maar juist het feit dat zij tegenstanders zijn, maakt dat ze tot niets deugen. Want wij vermogen niets tegen de waarheid - alleen ervoor, en in haar kracht. Het volk wordt meegesleept en komt in opstand. Er wordt weer stof opgeworpen onder het geroep: Groot is de Diana der Efeziכrs. Evenwel, haar grootheid zien wij niet meer, slechts over de domheid der Efeziכrs kunnen we nog lezen. Wat is er dus te doen? Wel, verkondig het Woord, dring erop aan, gelegen of ongelegen, voor de Joden een ergernis en voor de Grieken een dwaasheid, maar voor ons, die geloven, een kracht Gods. Hier is de basis voor alle volharding.

Mijn drie weken vakantie beginnen 4 juli. God zal mijn weg besturen, zijn naam zij geloofd en geprezen.

Het is verblijdend om over de samenkomsten in Bergen te horen. Het zal altijd goed gaan, zolang het met onszelf goed gaat. Alle vooruitgang hangt van onszelf af; want Gods werk voor ons is voleindigd en gereed. Het gaat erom te grijpen wat ons geschonken is, de wetten des Geestes te pakken te krijgen door geloof. De wetten des Geestes te benutten door geloof, de Satan terug te slaan door de wetten des Geestes en geloof. Staande te blijven nadat alles overwonnen is, door de wetten des Geestes en geloof. Liggen er echter wetten in de Geest, dan is alle aanzien des persoons uitgesloten, en alleen hij die ze grijpt, kan ze benutten.

Er zijn wetten voor het gebruik van de kracht in een motor en in een stoomketel. Er zijn wetten die de zwaartekracht volgen en er zijn wetten die deze opheffen. Vind de wetten, en we zijn geholpen. Wetten worden genoemd naar diegene die ze ontdekt heeft. Maar God heeft ze eeuwen geleden gegeven. Zo zijn er wetten in de Geest, die vrijmaken van de wet der zonde en des doods en die de werkingen des lichaams doden, en alle macht van Satan tenietdoen. Zalig is hij die deze wetten ziet en ze op juiste wijze toepast. Ezechiכl 34:16.

Groet de broeders en zusters in Bergen. Wees zelf hartelijk gegroet van je broeder en medearbeider



J.O. Smith.





Horten, 28 juni 1927.


(197) Geliefde broeder Elias Aslaksen.



Hartelijk dank voor je twee laatste brieven. Het verblijdt mij zeer dat het vooruit gaat - ondanks alle tegenstand.

Openlijke tegenstand is gemakkelijk en eenvoudig te bestrijden, maar Satans list is erger. Glad ijs onder de voeten kan gevaarlijk zijn. Maar jij hebt wijsheid van God gekregen. Ik zeg je dit niet omdat je dat niet weet, maar om je eraan te herinneren de satan in alle verschijningsvormen op een gepaste gevechtsafstand te houden. Trek daarom gewapend voor 's Heren aangezicht ten strijde, want God is met je. Spaar niet, gebruik het zwaard des Geestes naar rechts en naar links - daarheen waar zijn scherpte voor bedoeld is; want de strijd is des Heren!!!

Men spreekt lichtvaardige predikanten naar de mond, zonder de moeite te nemen een onderzoek in te stellen. Blijf jij daarom in het licht dat zij niet kennen, en bestraf hen overeenkomstig hun begrip van hoe ze zich bezondigd hebben. Wees een raadsel voor hen, totdat zij zich verootmoedigen. Het is 's Heren eer en de onze, dat wij een grondige overwinning behalen, zoals het behoort op de dag van de strijd. Laat hun intriges de overwinning niet halveren, want elk wapen dat tegen jou gesmeed wordt, zal niets uitrichten. Ze zullen de kracht en de wijsheid, die jij van God krijgt, niet kunnen weerstaan. Verkondig daarom volkomen overwinning onder de voorwaarde van volledige overgave. Niets minder.

Moge God voortdurend met je zijn en je grote genade geven in de arbeid - en niet het minst in de strijd en de waakzaamheid tegenover hen die zich Joden noemen en het niet zijn.

Nehemia 4:15 tot het einde van het hoofdstuk, en Nehemia 6:15-16. Zo is het onze taak om de muren van Jeruzalem te bouwen.

Hartelijke groeten van je aan de strijd deelachtige broeder



J.O. Smith.





Horten, 23 januari 1928.


(198) Geliefde broeder Elias Aslaksen.



Vrede.

Br. Ellefsen en ik zijn teruggekeerd uit Fredrikstad, waar de broeders en zusters blij waren met ons bezoek.

God heeft jou een grote opdracht in je leven toevertrouwd, echter niet groter en moeilijker dan je aankunt. Mijn hartewens is dat God je medehelpers zal geven onder de jonge krachten, want het ziet ernaar uit dat een man niet langer in de dienst kan staan als priester en slachter dan van 25 tot 50 jaar. Numeri 8:24-26. De dienst in het huis, die daarop volgt, houdt zich meer met het innerlijke bezig. Dat komt ook overeen met de natuurlijke kracht van een man, die het grootste is in die jaren.

Ik neem aan dat je mijn brief kreeg, waarin ik schreef dat ik mijn ontslag heb aangevraagd per 15 oktober. Zo God wil, krijg ik dan mijn handen wat meer vrij; een predikant ben ik echter nooit geweest en zal ik hierna ook niet worden. Maar er kan iets anders te doen zijn binnen de gemeenten - indien God dat zo wil. In elk geval wordt het een nieuwe periode in mijn leven.

Hartelijke groeten van je toegenegen broeder



J.O. Smith.





Horten, 24 januari 1928.


(199) Geliefde broeder Elias Aslaksen.



Vrede.

Hartelijk dank voor je fijne brief van vandaag. Die was mij tot grote vreugde. Ik geloof immers ook in vooruitgang onder de oprechten van hart, maar ze moeten uit het slijk opgetrokken worden, zoals ijzervijlsel wordt opgetrokken door een sterke magneet. Maak, indien het mogelijk is, de helling niet te steil voor hen. Maak de helling minder steil met hetzelfde doel voor ogen. Ik zeg: indien mogelijk. Mocht dit niet het geval zijn, laat het dan gaan zoals het gaat. Toch kan de list van een slang, gepaard met de oprechtheid van een duif, wonderwerken doen, wanneer men zich altijd in de Geest bevindt.

Het gaat immers vanuit een heel gering begin langzaam maar zeker voorwaarts. Dit begin ligt zo laag dat men erover struikelt, en zo hoog dat het je duizelt, en men zegt in het wilde weg dat dit zeker slavernij moet zijn, terwijl het toch de meesterlijke en alles overwinnende vrijheid is.

God heeft de helling heel glooiend voor ons gemaakt. De stijging is gering geweest. Om die reden is de weg tamelijk begaanbaar geweest. Maar nu naderen wij de hoogten waar de Baהls gediend worden, en daar kan het tot een afrekening komen. Hier kan men zich van harte verlustigen in neer te slaan, want het is de oorlog des Heren die wij voeren. Niets kan die tegenhouden. Zorg er alleen voor dat de geest die ons buitengesloten heeft, altijd buitengesloten blijft. Die mag nooit een priesterambt in ons midden bekleden. Eruit met hem. Wee hem die hier zijn zwaard van bloed weerhoudt.

Het verheugt mij dat ik gauw vrij ben van de dienst in de marine. Ik kan bijna niet geloven, dat het mogelijk is.

Moge God je in alles vooruitgang geven, zodat je in zijn kracht elke hoogte, die zich verheft tegen de kennis Gods, kunt slechten, zodat in jouw kielzog soldaten mogen opgroeien, die de strijd tot in het oneindige zullen voortzetten, zolang er een Satan en boosheid zijn om tegen te strijden. Want het is niet alleen zo dat men zelf vecht; in de hitte van de strijd worden er strijders gevormd, die partij kiezen en zelf deelnemen aan de oorlog.

Groet de broeders en zusters. Wees zelf hartelijk gegroet van je in 's Heren oorlogen sterk geןnteresseerde broeder



J.O. Smith.





Horten, 13 februari 1928.


(200) Geliefde broeder Elias Aslaksen.



Vrede.

Dank voor je fijne brief uit Hרnefoss. Ik geloof dat Fredrikstad nu rijp is voor een krachtiger aanpak, zodat ze met volle vaart in het juiste spoor worden gebracht.

De tijd is nu anders dan enkele jaren geleden. Wij staan op een scheiding der tijden. Moge God ons helpen om onze tijd te verstaan en te benutten. Wanneer je zegt dat de hele Bijbel tegen de witgekalkte muren en de kalkstrijkerij getuigt, dan is dit opdat die zal worden ontmaskerd. In Kris-tiansand behoefde ik slechts de Bijbel te openen, en hij was vol met “voltreffers”. Dit is Gods werk, en het is wonderlijk in onze ogen.

Wij hebben nog niets gehoord over het ontslag, maar ik verlang ernaar. Br. Ellefsen heeft ook zijn ontslag aangevraagd. We hebben dus beiden ontslag gevraagd - zonder het van elkaar te weten. Ik weet niet wat dit alles moet betekenen. Er zal wel iets gebeuren, iets onverwachts wat we nu nog niet kunnen zien. Want ik kan niet geloven dat al dit ongewone zal plaatsvinden als iets heel gewoons. Nooit is er een dergelijke regeling bij de marine geweest, en die is precies van toepassing op ons.

Ja, wij zijn dom genoeg om optimistisch te zijn, maar toch wil ik deze zaak graag zo nuchter mogelijk bekijken, daar mijn begrip van de dingen keer op keer ondersteboven is gekeerd. Daarom wil ik de Here verwachten en door de nevel turen om te zien of er land in zicht is (wat de dienst aangaat). Groet de broeders en zusters.

Hartelijke groeten van je vanuit de nevel hopende broeder



J.O. Smith.





Horten, 8 maart 1928.


(201) Geliefde broeder Elias Aslaksen.



Gods goede vrede.

Dank voor je twee fijne brieven uit Hרnefoss, en dank voor je ijver en voor al het goede werk dat je door Gods veelvuldige genade overeenkomstig Gods werkingen in Fredrikstad hebt uitgevoerd.

Ja, nu is de gistingstijd gekomen. Nu is de ruif leeg. Nu schreeuwen de hongerigen om brood. Jij bent gelukkig af met je vrijheid. Datgene wat God ons over zichzelf heeft laten weten door de Heilige Geest, stroomt onophoudelijk verder vanuit het heiligdom en brengt genezing en gezondheid aan allen die van dit levende water drinken.

Ik heb een artikel geschreven over “Jezus als Hogepriester”. Het staat in nauw verband met “Christus geopenbaard in het vlees”.

Ik zou weer jong willen worden als een arend, met de ervaringen die ik heb, welke kennis geven aangaande Hem die van den beginne is, want het is het beste om alles mee te pakken.

Wij verwachten je hier met de Paasconferentie, want dan kun je een heleboel vliegen vangen in ייn klap, zoals men zegt.

Verder nog dit: geef acht op je lichaam, zodat het lang mee kan. Breek niet Gods tempel af - ook niet als je je lichaam tot een offer gesteld hebt. Die late nachtsamenkomsten kunnen zeker bekort worden met nagenoeg hetzelfde resultaat. Ik herinner je hieraan, omdat ik niet geloof dat je dit op de lange duur vol kunt houden zonder te verzwakken - ook al is je lichaam nog zo sterk.

Hartelijke groeten aan jou en je gezin van je aan werk en dienst deelhebbende broeder



J.O. Smith.





Horten, 13 maart 1928.


(202) Geliefde broeder Elias Aslaksen.



Vrede.

Hartelijk dank voor je fijne brief, waaruit ik lees dat je nu in G. bent, waar je waarschijnlijk vele belevenissen hebt gehad. Je bent daar helemaal alleen en het kan zwaar zijn om de strijd des geloofs te strijden tussen zo vele elementen. Maar God is met je en de heiligen strijden met je in hun gebeden.

Het is een heerlijke dienst, en door volharding en geloof zal het loon eveneens heerlijk worden. Wij hebben ons werk gekregen in de arbeid van Gods Koninkrijk en wij moeten onze plicht doen, anderen moeten de hunne doen. Maar ik ben ervan overtuigd dat het woord van gehoorzaamheid des geloofs, het kruis over het vlees, de overwinning in verzoekingen enz. een bres zal slaan in heel die valse verkondiging, die slaap en dood in het Christendom teweegbrengt. Wees daarom zeer vrijmoedig, daar je immers weet dat God je als een werktuig heeft uitverkoren om in deze strijd de waarheid aan het licht te brengen en haar recht te doen wedervaren onder Gods kinderen. Dat is een groot werk en er is grote ootmoed, liefde tot de waarheid, trouw en volharding voor nodig om zulk een werk tot een goed einde te brengen. Maar zoals de dag is, zal de sterkte zijn.

De harde tegenstand overal heeft in de loop der jaren het zijne ertoe bijgedragen dat ik mij zeer eenzaam voel. Maar in de Geest heb ik volop gezelschap. Het is de verbinding naar buiten die zo totaal verbroken is, en dat is zelfs tot een grote muur rondom ons geworden, en binnen die muur wandelen wij. Maar zelfs binnen de muur is er verschil in gemeenschap, die bijzonder intiem zou moeten zijn. Dit komt waarschijnlijk doordat wij binnen de muur ons vlees bij ons hebben. Dat men er in meerdere of mindere mate rekening mee houdt, veroorzaakt meer of minder gemeenschap.

Ik wil je alle zegen en Gods kracht en wijsheid toewensen om Gods woord te vertolken in G. en waar je verder ook heengaat.

Hartelijke groeten met Jesaja 21:6-10. Je



J.O. Smith.





Horten, 19 maart 1928.


(203) Getrouwe broeder in de Here Elias Aslaksen.



Vrede die ........... te boven gaat!!!

Hartelijk dank voor je brieven uit G. Ja, wees er heel zeker van dat je bezoek aan G. niet tevergeefs zal zijn. Iets hebben ze gehoord, en dat zullen zij moeten verantwoorden, ten leven of ten dode. De kleine tegenstand die wij krijgen, is als niets te achten bij de overweldigende heerlijkheid die aan ons zal geopenbaard worden. Ja, de tegenstand doet zelfs de glans toenemen zoals een polijstschijf glans geeft aan het voorwerp dat gepolijst wordt. Daarom, halleluja voor onze God die ons waardig acht tot zulk een grote genade. Want hier is de gemeenschappelijke zaak gemeenschappelijk lijden. Geen zaak - geen lijden. Maar wij behoren niet tot degenen die geen zaak te behartigen hebben, daar Gods zaak onze zaak geworden is. Daarom en juist daarom verliezen wij de moed niet. Want wij hebben verworpen alle schandelijke praktijken die het licht niet kunnen verdragen, want die zijn niet in Hem. Slechts recht vooruit op de paden van het recht, op de gebaande weg. Dit is de weg van geloof en van hoop, de weg waarop de liefde zich verblijdt met de waarheid. Daarom voorwaarts soldaten, mannen van het kruis, strijders, mannen van waarheid en geloof. Niets is jullie te zwaar. In Gods kracht springen wij over muren.

Al onze vijanden zijn stomme honden die niet kunnen blaffen. Maar in hun holen spreken zij kwaad en laten zij hun tanden zien. Maar Gode zij dank, dat onze oorlog de oorlog des Heren is, welke niet gevoerd wordt in schuilhoeken, maar in het open veld en naar Gods wil. “Vervolgd maar niet verlaten, ter aarde geworpen maar niet verloren” wil hetzelfde zeggen als: Wij krijgen genade en kracht om terug te komen. Had er gestaan: altijd verlaten, altijd moedeloos enz., dan hadden we alle reden om het op te geven. Maar nu staat er: God zij gedankt, die ons te allen tijde doet zegevieren. Dat wil hetzelfde zeggen als: Gode zij dank dat Hij ons altijd iets en iemand geeft om te overwinnen. Onze voortdurende overgave in de dood dient slechts daartoe dat Jezus' leven in ons sterfelijk vlees geopenbaard wordt. Maar daar waar dat geopenbaard wordt, komt overwinningsvreugde, leven en gezondheid. Hierover is veel te zeggen, wanneer het tevoorschijn komt in zijn kracht. Groet de broeders en zusters en wees zelf hartelijk gegroet met Jesaja 61:9 door je broeder



J.O. Smith.





Horten, 21 maart 1928.


(204) Geliefde broeder Elias Aslaksen.

Vrede.

Hartelijk dank voor je brief die ik vandaag uit Fredrikstad ontving. Het verblijdt mij en ons allen dat God je genade en vooruitgang geeft in die stad. 's Heren strijders gaan voorwaarts, niets kan hen tegenhouden. De kennis Gods zal de aarde bedekken. De duisternis wijkt reeds en het ware licht straalt in al zijn eenvoud, warmte en schoonheid. Velen zullen zich in deze dagen in dit licht verheugen. Niemand is in staat om het tegen te houden, omdat het leven in zichzelf heeft. En hij die dit licht aanneemt, behoeft niet zijn landgenoot of broeder te vragen. Het slaat aan in de armoede, in hetgeen niets is in deze wereld, in hetgeen over het hoofd wordt gezien. Uit de aarde ontspruit de waarheid, en vanuit de hemel daalt de gerechtigheid neer, en deze twee kussen elkaar. Wee degene die tussen deze twee machten klem komt te zitten. Dit is de kracht van het evangelie en van de kern die de schaal doet openbarsten, zodat het leven uitspruit en wortel schiet in de harten van hen die het Woord geloven.

Hier gaan de kinderen en jeugd door met tot God te bidden en te getuigen. Er is een gezegende opwekkingsgeest onder hen. Ik kan slechts stilstaan in stomme verbazing en kijken naar al deze zegening en al deze heerlijkheid. Binnenkort zal mijn dienst slechts bestaan in stil zijn en Gods verlossing aanschouwen. Een merkwaardige manier van leven.

Het ziet ernaar uit dat deze gezegende arbeid in het verborgene nu naar buiten begint te werken. Het water vloeide uit het heiligdom, en overal waar het kwam, kwam er leven en beweging. Zo ook met deze arbeid. We bereiken steeds meer mensen.

Groet de broeders en zusters in Fredrikstad. Wees zelf hartelijk gegroet met Gen. 41:4-7. “Toen ontwaakte Farao.” Let daarop.

Je broeder van de tweede serie koeien en aren



J.O. Smith.





Horten, 2 april 1928.


(205) Geliefde broeder Elias Aslaksen.

Gods goede vrede.

Dank voor je fijne brieven. Rondom Jeruzalem zijn hoge muren!!! Een ieder die de waarheid liefheeft en verkondigt, helpt mee de muur te bouwen. Binnen de muur is waarheid en recht, maar buiten is vijandschap. De muur staat als een beveiliging tegen de haat van buiten. Daarbinnen is het stil. Geen onrechtvaardige kan binnenkomen. Openbaring 21:10 en verder. Geen gat in de muur mag de toegang voor iemand gemakkelijker maken. Er zijn voorgeschreven poorten waardoor men naar binnen kan gaan. Wie op een andere plaats inklimt is een dief en rover. Die moeten eruit. Toen jou in K. een zaal geweigerd werd, was dat vanwege de muur. Gezegende muur - Jeruzalems muur!!! Laat die altijd onze sterke beveiliging en sterke vesting zijn. Daarbinnen zal de zwakke kunnen zeggen: ik ben een held.

Er zijn sommigen die denken dat het verkeerd is dat deze muur er is, want zij kennen zo vele “goede christenen” buiten de muur. Ik ben er echter bang voor dat deze “goede christenen” afgoderij op de hoogten bedrijven en dat juist dat de oorzaak is dat ze zich buiten de muur bevinden. En wat is afgoderij op de hoogten anders dan bewondering van “al het grote” in deze wereld. Hierin ontmoeten en verstaan christenen en niet-christenen elkaar goed, want zij dienen samen de afgoden op de hoogten, d.w.z. zij bewonderen wereldse beschaving, Ibsen, Bjרrnson, muziek, indrukwekkende preken, universiteiten en academisch geschoolden. Godsdienstige mensen die deze goden dienen, bevinden zich buiten de muur.

Ja nu hebben wij spoedig conferentie en het zal mij een vreugde zijn alle broeders en zusters weer te zien. Mijn zoon Kristian heeft zijn bruiloft gevierd op 31 maart. Dat is de eerste die het huis verlaat. Alles herinnert ons aan de kortstondigheid van het leven.

Het zal mij een vreugde zijn om jou te zien en te horen op de conferentie. Tot ziens, geliefde broeder. Het werk dat jij doet is groot in mijn ogen.

Groet je huisgenoten en de broeders en zusters. Hartelijke groeten van je in eer en smaad rustende broeder



J.O. Smith.





Horten, 15 oktober 1928.


(206) Mijn getrouwe en volhardende broeder Elias Aslaksen.



Hartelijk dank voor je twee brieven.

Vandaag was het een grote dag in mijn leven. God is genadig en barmhartig. Tussen half elf en elf uur vanmorgen was ik bij de korps- en compagniescommandant van wie ik afscheid nam. Hiermee zijn 39 3/4 jaar afgesloten in dienst van de marine. Ik heb altijd gehoopt en ernaar verlangd om helemaal beschikbaar te staan voor de dienst die God mogelijk op mijn weg zou brengen.

Nu hebben we de kelder in het gebouw vergroot, zodat er tijdens conferenties ruimte voor nog twee tafels is. Het was goed om over de conferentie in Fredrikstad te horen. Ja, nu staat de volgende conferentie alweer voor de deur. Zo glijden de jaren voorbij en worden wij ouder. Moge God ons genade en kracht geven om de tijd goed te benutten. Ik ben God dankbaar dat Hij ons jou gegeven heeft, geliefde broeder. Jouw arbeid zal eeuwigheidsvruchten dragen.

Groet de broeders en zusters. Groet br. S. Bratlie bij wie je vermoedelijk logeert.

Hartelijke groeten. Je altijd toegenegen broeder



J.O. Smith.





Bergen, 20 november 1928.


(207) Geliefde broeder Elias Aslaksen.



Gods goede vrede.

Nu zit ik op het postkantoor in Bergen te schrijven. Wij hebben hier reeds drie samenkomsten gehad. In Oslo, Nesbyen en hier hebben we verkondigd: de overwinning over de zonde, vrijgemaakt van de zonde en in de dienst van de gerechtigheid gekomen. Ik zie in dat dit nodig is. Zowel in Oslo als hier in Bergen staan ze op en getuigen in de samenkomst van hun zwakheid. Dit verwerpelijke is nu in orde gebracht, zodat gisteren de samenkomst een heel andere wending nam. Vol overtuiging spraken zij Gods Woord - en over Christus deugden. Hun eigen zwakheden moeten zij in de binnenkamer aan God bekend maken.

We zijn van plan om woensdagavond naar Mוlרy te reizen.

De onderlinge gesprekken zijn het meest gezegend geweest. Dit geldt zowel voor hier als voor Nesbyen. God heeft alles voorbereid zodat het allemaal uitstekend gaat. Alles sluit goed op elkaar aan.

Het is de broeders hier nu werkelijk duidelijk geworden dat ze als Gods woord moeten spreken en daar verblijden ze zich over. Ja ook ik verheug mij hierover, want gisteren waren ze als kleine helden in krijgsdienst.

De eerste samenkomst die we hier in Bergen hadden was heel anders, toen ze opstonden en hun onvolkomenheden naar voren brachten. Er was sap noch kracht noch geloof in. Wij, die dienaren van de Geest zijn, worden veranderd naar hetzelfde beeld van heerlijkheid tot heerlijkheid. Verkondigen wij de deugden van Christus, dan zullen deze ons leven en wezen ook veranderen. In de namiddag hebben meerderen vrij gevraagd om naar br. Skutle te komen. Ik hoop eveneens dat br. N.N. er nu ook mee ophoudt in de samenkomsten te staan huilen over al zijn nederlagen. Dat moet hij ergens anders doen dan op het slagveld.

Groeten van Br. Ellefsen. Ja geliefde broeder, nu eindig ik met de hartelijkste groeten van je in de dienst voor Gods aangezicht strijdende en medestrijdende broeder



J.O. Smith.





Horten, 29 januari 1929.


(208) Geliefde broeder Elias Aslaksen.



Vrede.

Hartelijk dank voor de brief en het manuscript van vandaag.

Gefeliciteerd met je zoon. Moge God je vreugde van hem geven.

Br. S. Bratlie had geen gelegenheid mee te gaan naar Denemarken. Om die reden ging mijn vrouw mee en ik geloof dat dat nuttig was. Wij hielden een groot deel van de dag en tot diep in de nacht bijbelstudies. Thora Windelרv, Elisabeth Christiansen en Rikke Andreasen maakten het goed. Ze waren buitengewoon blij bezoek te krijgen. In Odense hadden we 3 dagen lang gesprekken.

In Kopenhagen werden we voor een samenkomst ten huize van L. uitgenodigd, waar mij gevraagd werd iets te zeggen. Gods Geest had in de voorafgaande nacht krachtig tot mij gesproken over alles wat wij verstaan en waartoe wij in staat zijn door het geloof vanuit wat er staat in Hebr. 11. Groot was dan ook mijn verbazing toen L. een briefje tevoorschijn haalde waarop geschreven stond dat het onderwerp voor die avond Hebr. 11 moest zijn. God gaf dan ook grote genade en kracht om te spreken over alles wat wij door geloof verstaan. Ik sprak over: overwinning over de zonde door geloof, te heersen door geloof, aan Christus gelijkvormig te worden door geloof, over het door geloof afbreken van alle partijmuren enz. Ik sprak door Gods genade vrijuit - zonder omhaal, over alles wat Hij mij in het hart gaf. De broeders en zusters verheugden zich, en naar het zich liet aanzien waren de anderen het er ook mee eens.

Zondag hadden we ook een gezegende samenkomst in Kopenhagen, waar het licht opging voor een jong echtpaar en een zuster. Verder weet ik niet wat God in de harten heeft gewerkt.

N.N. wilde nu een diepgaand gesprek hebben met een van de christelijke leiders daarginds over verschillende onderwerpen, o.a. daarover dat de herder van de gemeente zich voortdurend in Belgiכ bevindt. Ja, nu moeten ze zelf aan de slag gaan, en we zullen zien wat er van komt. In elk geval begrijp ik dat de waarheid zichzelf verdedigt en dat niemand er iets tegen vermag. Eveneens is mij duidelijk geworden dat er een werkterrein in Denemarken is.

Groet de broeders en zusters.

Hartelijke groeten van je voor de opbouw van de gemeente strijdende medewerker en broeder



J.O. Smith.





Horten, 5 juni 1929.


(209) Geliefde broeder Elias Aslaksen.



Vrede.

Ingesloten een brief van broeder S. Bolsרnes uit Molde. Hij nodigt je uit voor de conferentie in het westen in Juli of Augustus. Ik ben nu in Skien en Brevik geweest, waar ook broeders en zusters uit Kr.sand waren gekomen.

Het gaat ons goed. Gods genade en ontferming zijn elke morgen nieuw, terwijl wij elke morgen een dag ouder geworden zijn. Zijn naam zij geloofd en geprezen. Het is goed om in de laagte te wandelen als de Here zegent en vooruitgang geeft. Want beneden in de laagte val je niet diep, maar in de hoogte is het gevaarlijk. Op deze wijze en door nauwkeurig acht te geven op 's Heren gebod zullen de vooruitgang en de zegen nog meer toenemen. Want het struikelblok in Sion ligt laag, vlak voor de voeten.

Moge God al jouw arbeid bij voortduring rijkelijk zegenen. Wees trouw jegens God tot het einde der dagen, dan zal je loon groot zijn en dan zullen de velen die je tot gerechtigheid hebt geleid, op die dag jouw eer en zegekrans zijn. Weliswaar is de tegenstand groot, maar Gods kracht en genade zijn altijd groter. En vanuit Gods akker wordt te juister tijd ook hulp opgewekt.

Hartelijke groeten van je altijd toegenegen broeder in dezelfde strijd en dezelfde overwinning



J.O. Smith.





Horten, 24 oktober 1929.


(210) Geliefde broeder Elias Aslaksen.



Gods kracht en ontferming in je arbeid.

Dank voor brief en liederen.

Nu alle tegenstand van betekenis in Oslo is neergeslagen, geloof ik dat men meer rust krijgt voor de innerlijke arbeid, zowel voor wat de verlossing van zondaren als voor wat de innerlijke opbouw betreft. En dat is, geloof ik, nu nodig. Ik zie dat God in die richting werkt. Op de samenkomst gisteren baden wij om opwekking in Oslo. Ik bemerk in mijn geest een trekkende kracht tot gebed om opwekking. Ik geloof dat je er goed aan doet om in die richting te werken, zoals je nu ook immers zelf bent begonnen te doen.

God is met ons, wees slechts vrijmoedig en sterk. Geen ijzeren slagboom en geen koperen deur zal je te zwaar of te sterk zijn. Onder zelfcontrole en in Gods kracht zal alles geregeld en uitgebalanceerd kunnen worden, zodat de stabiliteit altijd bewaard kan blijven evenals bij de oude profeten.

Mijn dochter Lydia moet altijd oppas hebben. Zij kan niet eens op een stoel zitten zonder dat iemand op haar past, omdat ze kramp kan krijgen en dan op de grond valt of zich ergens aan stoot. Daarom heb ik op haar moeten passen, terwijl Pauline de schoonmaak deed.

“Ieder heeft het zijne ... groot of klein ... de hemel alleen is vrij van zorgen.”

Maar ik wens niet het anders te hebben. Dat immers zou betekenen dat ik mijzelf zou beroven van goddelijke krachten. Juist zoiets is zeer interessant en passend wat mij betreft. Ik zou echter, wat Lydia aangaat, haar heel graag gezond zien. Zij is vandaag 17 jaar. De kinderjaren zijn vervlogen in lijden; alles is aan haar voorbijgegaan. Moge God haar dubbele barmhartigheid bewijzen op die dag.

Hartelijke groeten van je broeder



J.O. Smith.





Kopenhagen, 5 maart 1931.


(211) Geliefde broeder Elias Aslaksen.



Vrede.

Je zult wel uitzien naar een bericht van ons hier. Wij hebben nu twee openbare samenkomsten gehad en twee bijbelstudies. Gisteren hadden wij een gezegende gesprekssamenkomst waaraan velen deelnamen. De dag daarvoor hadden we een openbare samenkomst over de eenheid van de gelovigen. De zondagavond na onze aankomst hadden we samenkomst met het onderwerp: “Een evangelie zonder geboden”, “Een Christus zonder geboden”, “Wetteloosheid” en “Wetsgehoorzaamheid”.

Br. S. Bratlie blijkt rijp voor zijn moeilijke opgave. Ze hebben hem hartelijk lief, zoals ze ook respect hebben voor al zijn beslissingen in moeilijke vragen. Want hij heeft zowel wijsheid als inzicht.

Hier is nu een hecht gemeenteblok, dat stevig en vast staat met br. Bratlie als centrum en steun, en met Christus als hoofd en leider. Het is een bijzonder goede toestand hier, naar de tijd en de omstandigheden gerekend. Nu zullen we vrijdag en zaterdag als onderwerpen hebben: “Het lichaam des vlezes. Het lichaam der zonde en het lichaam des doods. De werken des vlezes, werkingen des lichaams, dode werken, Gods werken. De wet des Geestes, de wet der zonde, de wet des doods, de wet in de leden en de wet in de gezindheid. De oude mens, de nieuwe mens en de mens der zonde.” Dit alles is door middel van advertenties bekend gemaakt.

Reeds op de dag van aankomst werd tegen ons gewaarschuwd. Halleluja! De smaad van Christus is ons een geweldige rijkdom.

Groet de broeders en zusters.

Hartelijke groeten van je in de smaad vertrouwelijke en toegenegen broeder



J.O. Smith.





Horten, 1 april 1931.


(212) Geliefde broeder Elias Aslaksen.



Genade en vrede.

Ja, het is nu zeer binnenkort conferentie en wij hopen allen dat je gelegenheid hebt om te komen. Je hebt immers je eigen taak en opdracht op de conferenties, zowel in de samenkomsten als in de gesprekken in de eetzaal, overdag en 's nachts. Daarom hoop ik en hopen wij allen, dat je je best doet om te komen.

Ik hoop dat alles wel is bij je thuis en dat alles goed gaat. Ik heb nu de eerste drie boeken van Wetterlunds “De wet van de Geest” gelezen. Ik moet zeggen dat hij in een godvrezende en goede geest schrijft. Wonderlijk hoe God hem veel dingen uit de profetieכn en de Openbaring heeft geopenbaard.

Ik zou wel willen weten of de reis naar Stockholm doorgaat. Ik heb nu veel schilderwerk, maar Gods wil en zijn zaak gaan voor alles.

Het gaat goed in Oslo. God zegent op een wonderlijke manier. Wij hadden enkele goede samenkomsten. Ik sprak tot hen over de geestesdoop, de genadegaven en het gebruik van de genadegaven.

Ik heb een brief van br. Bratlie gehad, waarin staat dat het goed gaat in Kopenhagen.

Onder tegenstand gaat alles voorwaarts en nog eens voorwaarts. Moge de innerlijke godsvrucht in elk lid afzonderlijk dienovereenkomstig voorwaarts gaan.

Ik sloeg de Bijbel op om een woord voor jou en sloeg in ייn keer Ezechiכl 3:16 e.v. op.

Wees hartelijk gegroet, jij en allen thuis, van je toegenegen broeder



J.O. Smith.





Horten, 11 april 1931.


(213) Geliefde broeder Elias Aslaksen,



Vrede.

Dank voor de kaart. God werkt meer in deze dagen dan wij vermoeden. Wij hebben eigenlijk meer stilte nodig om werkelijk oog te krijgen voor Gods werkingen.

Gisteren waren we met een aantal broeders en zusters bij elkaar voor een klein feest bij Ester Ellefsen. Er werd gebeld door een man die mij wilde spreken. Het was een chauffeur. Hij zei: “Ik ben hier gekomen, gedreven door Gods Geest, opdat u voor mij zult bidden.” 16 jaar geleden was hij onder ons, maar daarna was hij afgevallen. Hij was destijds konstabel bij de marine. Hij had onze naam in “Tרnsberg Blad” gelezen en was vanaf die tijd erg onrustig geweest. Nu had hij zich aan God overgegeven. Hij was heel bang ons te ontmoeten. Op weg hierheen huilde en bad hij onder het rijden. Hij kwam werkelijk als de verloren zoon; dat bracht vreugde op het feest. Hadden wij een kalf gehad, dan was dat zeker geslacht. Hij kende ons allemaal nog en herinnerde zich waar wij bij bepaalde gelegenheden over hadden gesproken. Hij vertelde ook dat hij een brief van jou had gekregen. Hij reed ons 's nachts naar huis, en zei dat hij nooit had durven rekenen op zo n ontvangst. In al deze jaren was hij vreselijk bang geweest iemand van ons te ontmoeten. Hoewel hij zei geen mensen te kennen in wie hij zo n vertrouwen had.

Ik ben erg druk geweest met werk sedert de conferentie en heb op 't ogenblik veel te doen. Ik geloof dat het goed is ze in Oslo wat alleen te laten, zodat ze hun vermogens en krachten kunnen leren gebruiken. We hebben nu zo veel samenkomsten gehad. Zij moeten tijd krijgen om te leven en het geleerde in praktijk te brengen, omdat het anders weer met hen op een andere manier verkeerd gaat. Het is niet alleen ons werk waar het op aankomt, maar in wezen Gods werk. Hij is nummer 1 en wij nummer 2 of liever de laatste. De rust in God en in de arbeid gaan boven arbeiden met rusteloosheid. Maar wanneer de Here tot werken roept, wordt het werken en vrede en vreugde in de Heilige Geest. Ja, dat begrijp je immers net zo goed als ik, geliefde broeder.

Wees dan hartelijk gegroet met je gezin en de broeders en zusters, van je toegenegen en aan rust, vertrouwen en arbeid deelhebbende broeder



J.O. Smith.





Horten, 19 december 1931.


(214) Geliefde broeder Elias Aslaksen.



Vrede.

Dank voor de brief van vandaag met de liederen, die hierbij retour gaan met commentaar. Meerdere van de liederen zijn mooie gedichten en geschikt om voor te lezen, maar ze zijn niet geschikt om in een geestelijke bijeenkomst te worden gezongen.

Daarvoor moeten ze niet zo dromend worden opgesteld. De gevoelens moeten verwijderd worden en de werkelijkheden moeten voor de dag komen.

Ik heb een brief ontvangen van de oude broeder Carl Flodberg uit Stockholm. Hij is zeer vergenoegd met ons bezoek en vroeg me je hartelijk te groeten. Hij schrijft: “Je kunt je niet voorstellen welke vreugde het voor mij was dat wij elkaar ontmoetten, ook je broeder die met je was, groet hem hartelijk van mij. Ik heb een blijvende zegen ontvangen, omdat ik niet alleen zaaiers maar ook mannen Gods trof. Hebr. 12:22-23.” (Flodberg is de oude lantaarnopsteker waarover wordt geschreven in Wetterlunds “De wet van de Geest.” Hij was een godvrezend man en een van Wetterlunds beste vrienden. Het was goed van hem te horen).

Het waren bijzonder goede samenkomsten in Drרbak. Meerderen zijn nu bekeerd. Wij hopen dat de reis naar Zweden een goede nawerking zal hebben. Ik begrijp zowel uit Flodberg's brief, alsook uit brieven van anderen, dat het Woord van het kruis heeft gewerkt.

Een gezegende Kersttijd wens ik jou en je huisgenoten!

Hartelijke groeten van je altijd in het louteringsvuur jaar en dag verblijvende en voortschrijdende broeder



J.O. Smith





Horten, 3 februari 1932.


(215) Geliefde broeder Elias Aslaksen.



Vrede.

Zo God wil gaan mijn zoon Aksel en ik de volgende week op reis naar Kopenhagen. Het zou zeer gezegend en goed zijn wanneer je mee kon gaan.

Ik heb het boek over “David Petander”, die “de reizende dominee” genoemd wordt, gelezen. Het is geschreven door Seger, die wij in Stockholm troffen. Petander was een merkwaardig man. Hij vroeg ontslag als dominee in Hernרsand. Hij liep met een ransel op z'n rug en was gekleed in werkkleding tot de dag van zijn dood in 1914 of 1915. Hij was geboren in 1875. Hij verkondigde het Koninkrijk der hemelen. Voor hem werden kerken en zaaltjes voor 2 of 3 samenkomsten geopend, maar ze gingen weer dicht als men zag dat hij verdeeldheid veroorzaakte. Sommigen kregen namelijk licht en dat noemde men verdeeldheid.

Ik heb iets van hem overgenomen in “Skjulte Skatter”.

Hartelijke groeten, je broeder



J.O. Smith.





Fredericia, 1 maart 1932.


(216) Geliefde broeder Elias Aslaksen.



Vrede.

Ja, nu zijn we hier. Vannacht lag ik lang te denken aan Schipper Ivar Trondsen van Helgerוen. Hij was in alle opzichten een goed man en deed zijn dienst tot volle tevredenheid van de rederij. Toen Ivar echter trouwde kreeg hij behoorlijk heimwee wanneer hij op vreemde zeeכn voer. Zijn verdiensten waren heel goed, zodat er genoeg was voor het gezin om van te leven. Eens, toen Ivar Trondsen in Londen lag, kreeg hij een brief waarin stond dat zijn lieve vrouw Maria ziek was en te bed lag. Dat was een hele klap voor de lieve man en zijn gedachten waren er voortdurend mee bezig. Plotseling besloot hij aan de rederij een paar maanden verlof te vragen. Dat werd toegestaan en de eerste stuurman nam zijn kapiteinsplaats in. Toen zijn verloftijd voorbij was keerde Ivar Trondsen terug naar zijn beste schip. De reis ging naar het zuiden. Steeds bleven de gedachten van de kapitein echter om thuis draaien. Thuis, thuis, mijn heerlijk thuis, klonk het steeds in zijn binnenste. Zijn levensroeping werd hem bijna een hindernis. Toen hij de daarop volgende keer naar Europa kwam, was zijn oudste dochter ziek. Nee, dat ging niet. Ivar vroeg weer verlof en kreeg dat. Tenslotte werd het een vaste gewoonte voor hem om verlof te vragen, omdat het gezin hem zwaarder woog dan zijn oorspronkelijke roeping en levenswerk. Op het laatste verzoek om verlof antwoordde de rederij:

“Hr. Kapitein Ivar Trondsen.

Uw aanvrage d.d. 17e dezer is ontvangen, en hiermede willigen we uw verzoek voorgoed in. De eerste stuurman zal vanaf 1 Januari a.s. uw betrekking als kapitein overnemen. We hopen dat u rijkelijk de tijd zult krijgen om thuis te zijn en uw gezin te verzorgen.”

Kap. I. Trondsen was geen heiden; hij wilde in de allereerste plaats zijn eigen gezin verzorgen. Toen enige maanden verlopen waren, begon het krap te worden met geld. Men fluisterde onder elkaar dat aan de man, die zijn levenswerk opgaf om op zijn gezin te passen, een steekje los was. Tenslotte eindigde het hele geval bij de bijstand. Hij offerde alles op het altaar van het gezin, maar het geheel eindigde op het altaar van de bijstand, want de ruggengraat, zijn levensroeping en levenswerk, moest wijken voor de zogenaamde liefde tot het gezin.

Zo gaat het een ieder die niet in de eerste plaats zijn roeping behartigt. Hij richt zijn gezin te gronde.

Hartelijk gegroet van je altijd toegenegen broeder



J.O. Smith.





Horten, 25 juni 1932.


(217) Geliefde broeder Elias Aslaksen.



Vrede.

Wij vechten en strijden en lijden zo goed als wij kunnen - ook allen hier. Er is niets nieuws onder de zon. De zonde in het vlees is niet tenietgedaan en Satan om die reden niet dood. Maar juist in deze strijd worden de levenswaarden vermeerderd en worden machten, die groter zijn dan mensen zonder geest aankunnen, verbrijzeld. Daarom, ook al ziet de dood er uit als een schrille nederlaag en het lijden als Satans bespotting van verspilde jarenlange moeite, toch heb ik het goed zover Gods genade reikt tot in het bewuste en onbewuste. De weg is mij duidelijk en ik weet waar Jezus heen ging, maar alle beproevingen die bij de weg behoren, zijn mij ten dele bekend en op andere gebieden zeer onbekend. Wat het laatste betreft ben ik in gelukkige onwetendheid, maar dat geluk wordt heel vaak onderbroken door de werkelijkheden van het zwaard dat vaneenscheidt, en dan worden vele voor mij onbekende gedachten tot nuchtere werkelijkheid. Dat is kennis, kennis uit de eerste hand, die smart brengt, smart vaak zo groot dat de weegschaal naar beide kanten van het nulpunt doorslaat. Ja, hierin heb je vast ervaring en daarom kan ik jou hierover schrijven. Niet om je te troosten in je eenzame perskuipstrijd die moet worden volbracht, maar om je te herinneren aan het gemeenschappelijke lot van de broederschap, wanneer de weegschaal naar beide kanten van het nulpunt doorslaat. Je hebt er recht op, deze troost te ontvangen tegelijk met de troost die ligt in de volharding van Christus, helemaal tot in de eeuwige overwinning - door lijden - uit het lijden. Want dat is immers de enige manier om uit het lijden verlost te worden.

Ik hoop dat je 1 juli naar de jeugdconferentie komt.

Hartelijk welkom. Groet al je huisgenoten. Hartelijke groeten van je broeder



J.O. Smith.





Horten, 15 februari 1933.


(218) Geliefde broeder Elias Aslaksen.



Vrede.

Gefeliciteerd met je zoon.

Hartelijk dank voor de brief van vandaag met goede berichten uit Hרnefoss. Elke arbeid loont de moeite. Als de tijd ervoor rijp is komen de vruchten. Alle weerstand wordt verbroken als de vrucht rijpt, want het leven is sterker dan de dood. Aan de zijde van het leven zijn wij overwinnaars. Onder de bedekking van de smaad ontspruit het leven zoals onder de broeiramen van de tuinder.

Hier leven wij stil en rustig. Wij hebben goede samenkomsten die door de broeders en zusters goed bezocht worden. Iets zal het in ieder geval wel uitwerken.

Overigens is het zo, dat het zaad groeit als de boer het heeft gezaaid, want God geeft de wasdom. - Ik geloof in de vooruitgang van dit werk. Het moet vooruitgaan omdat wij de gehoorzaamheid des geloofs verkondingen.

Over al wat heerlijk is ligt een bedekking. Er moeten veel heerlijkheden zijn, aangezien de bedekking van de smaad zo groot wordt. Wij kunnen blij zijn. Er zijn vele dekkleden nodig om al deze gezegende zaken, die de Here ons gegeven heeft, te bedekken. Wij willen graag met anderen samen zijn, maar ze zijn doodsbenauwd om bij ons onder het dekkleed te komen.

Groet allen bij je thuis alsmede de broeders en zusters.

Hartelijk gegroet van je in dezelfde arbeid - uit en thuis - strijdende broeder,



J.O. Smith.





Kristiansand, 8 maart 1933.


(219) Geliefde broeder Elias Aslaksen,



Gods goede vrede.

Ik kwam hier maandagmiddag in regen en natte sneeuw. Vele wonderlijke gedachten gingen door mijn hoofd en hart toen ik alleen met m'n koffertje in het donker en in de regen mijn jeugdherinneringen passeerde. 's Levens vergankelijkheid werd mij zo helder dat ik het meeste zin had om te gaan zitten huilen. Maar het leven is meer dan de dood en ik moest mijzelf vermannen. Broeder Frivold en z/n vrouw waren van harte blij toen ik kwam. Hier waar ik logeer is het heel stil. Precies een plaats naar mijn wens, want ik heb de stilte lief. Mensen, strijd en moeilijkheden zijn een hard voortbrengsel van jaren, zodat het een zegen is om een poosje ergens te zijn waar het bladstil is. Daar waar deze stilte gepaard gaat met Gods oneindige rust, is men op Sion, ver boven alle kinderen van het gewoel.

Gisteren hadden we onze eerste samenkomst. Ik sprak over gerechtigheid en nog eens gerechtigheid; dat wij in gerechtigheid geroepen zijn en dat al het andere geen stand houdt en uit het lichaam zweert. Geldzaken zijn een belangrijke factor. Ik sprak erover dat men geen eisen mag stellen, en dat hij die iets bezit veeleer waakzaam moet zijn, zodat hij zelf uit eigener beweging oog krijgt voor degenen die gebrek lijden, en dezen zo moet bijstaan. Dat het afgelopen moest zijn met dat voortdurende geleen en gedraaf met bankpapieren enz. Ik begrijp dat ze dit nodig hadden en dat het hen zelf opluchtte. Broeder N.N. getuigde dat hij zulke gaten in z'n schoenen had, dat het water in en uit liep. Ik zei tot hen dat zij hun getuigenis niet zo moesten afleggen dat het een compleet gebedel werd.

Groeten thuis en aan de broeders en zusters. Leve de ijver voor Gods huis! De duivenhandelaars eruit! Tafels en stoelen ondersteboven en de geldwisselaars eruit!

Hartelijke groeten van je broeder in dezelfde gezindheid en dezelfde dienst.



J.O. Smith





Horten, 27 januari 1934.


(220) Geliefde broeder Elias Aslaksen.



Gods genade en vrede.

Hartelijk dank voor de briefkaarten, de laatste uit Brevik. Het verblijdt mij dat je in Porsgrunn en omgeving bent. Er is zeker veel te doen en arbeiders zijn er weinige. Maar God zij gedankt die ons iets en enigen om mee te werken gaf.

Na de tocht naar Denemarken was ik lichamelijk niet zo in orde. Ik verdraag al die samenkomsten tot diep in de nacht niet en evenmin al die veranderingen van lucht en eten. Het is natuurlijk de ouderdom die zich doet gelden. De geest en de interesse reiken veel verder dan het lichaam, dat reeds de gevolgen ondervindt van afbrekende krachten. Je moet bidden dat ik gezond mag worden om nog te leven en te werken overeenkomstig Gods welbehaaglijke wil.

Jij moet ook acht geven op jezelf zodat jij jezelf niet te gronde richt door late nachtsamenkomsten. Je bent nu op de leeftijd dat dat mogelijk is en wanneer het komt, komt het snel. Denk daaraan!!!

Hier leven wij niet zozeer in de evangelische sfeer als wel in de smeltkroes. Als de wolk boven de tent was, moest Israכl de dienst in acht nemen.

Het volk eist dat men telkens en telkens weer op de rots zal slaan om water te krijgen. Dat noemt men evangelische dienst. En hiernaar richten de predikers zich. Om die reden kwam Mozes, de dienaar des Heren, niet in het land. De volgende keer moest hij tot de rots spreken om water te krijgen. Wij moeten in onze verkondiging daaraan denken, want wij hebben nu met een levende, opgestane Heiland te maken. Laat niet het twisten van het volk aan Meriba's wateren op ons inwerken, zodat wij afdalen tot de dienst van de tent voor het volk en daardoor onszelf laten ophouden op onze reis om het heerlijke land, dat vloeit van melk en honing, binnen te gaan.

Misbruik van de genadegaven heeft bewerkt dat men bang is geworden om die gaven, die men heeft, te gebruiken en nieuwe te zoeken. Er is gebrek aan mensen die zich over de zieken kunnen ontfermen om met hen en voor hen te bidden. Verscheidene andere dingen zouden ook genoemd kunnen worden; maar de kwestie is dat wij moeten streven naar de geestelijke genadegaven. 1 Kor. 14:1.

Moge God jouw arbeid, samen met die van br. Andreas Nilsen, alsook de arbeid van alle anderen, zegenen. Het is niet tevergeefs. Het zal nuttig zijn wanneer men onder de verkondiging van Gods Woord meer de profeet in zichzelf tot zijn recht laat komen dan de prediker. Spreek tot “de rots” dan zal deze tot jou spreken. Dit is de geest van het profetenwoord.

Hartelijke groeten aan jou, br. Andreas Nilsen's gezin en de broeders en zusters. Ps. 44:4-6.

Je in gehoorzaamheid des geloofs rustende broeder,



J.O. Smith





Horten, 7 maart 1934.


(221) Geliefde broeder Elias Aslaksen.

Vrede.

Dank voor je fijne brief en voor de manuscripten. Het is nu bijna Paasconferentie. Wat gaan de jaren snel voorbij. Het leek ons goed dit keer Witte Donderdag en Goede Vrijdag voor een gebedsconferentie voor broeders te benutten. Op deze wijze zullen de broeders gelegenheid krijgen zich nader in te dringen tot God, en dat hebben we zo hoog nodig. Dat zal zijn uitwerking hebben op de conferentie en overal in alle gemeenten.

Wij hebben nu dagelijks bidstonden gehad hier in Horten gedurende meer dan 3 weken. Wat voor uitwerking dit op ons zelf heeft gehad en op anderen zal hebben, weet God alleen. Maar wij zijn van bidden gaan houden, zodat het gemakkelijker gaat. De jonge broeders hebben grote kracht in hun gebed. Meerderen van hen spreken in tongen en leggen het uit.

Eיn van de broeders uit Sandefjord kwam op een avond midden onder de bidstond naar Horten. Hij werd krachtig door de Geest van gebed gegrepen en begon in tongen te spreken, zo lang en zo krachtig dat wij het allen als een echt wonder zagen.

Wanneer wij beginnen te bidden, komt tevoorschijn hoe het met het innerlijke van een mens gesteld is, of iemand gelovig of ongelovig is, of men zich geheel aan God wil overgeven of niet.

Aanstaande zondag is er conferentie in Brevik, maar het is te ver weg en de tijd is te kort. Op conferenties worden jonge broeders vaak slechts toehoorders, omdat de oudere broeders bijna alle tijd in beslag nemen. Dat zijn de zonden van de “predikers” tegen het opkomende geslacht, waar de oudsten zouden zijn als de jongsten. Daarom behoren de profeten, die met vermaning en troost tot de gemeente spreken (wat binnen 15 א 20 minuten kan), meer naar voren te komen en de predikers die ieder 1 א 2 uur preken, moeten op hun plaats gezet worden, wanneer ze steeds in herhalingen vallen. Dat is niet moeilijk te begrijpen. Het allerbest begrijpt men dit als toehoorder. Wat verder gaat dan de opbouw van de gemeente gaat buiten de wetten der wijsheid, ook al waant de preekzuchtige zichzelf in de zevende hemel. Een iets grotere vrijheid om te spreken krijgt men evenwel wanneer men bijna uitsluitend tot zondaren spreekt. Zijn er echter meerdere broeders die een woord voor zondaren hebben, dan moet niet ieder van hen een hoogmispredikatie houden, want dan zijn de predikers zelf zondaren - zonder wijsheid en verstand. Daarom moet de overwinning die men in het dagelijks leven heeft groeien, zodat die tevens tot “overwinning in de dienst” kan reiken.

Hartelijke groeten van je in veel opzichten grote bewonderaar,



J.O. Smith.





Oslo, 5 mei 1934.


(222) Geliefde broeder Elias Aslaksen.

Vrede.

Hartelijk dank voor je fijne brief uit Kr.Sand. Het verheugt mij dat het daarginds goed ging. Ingesloten een paar brieven die je zullen verblijden. Ik heb wat gecorrespondeerd met N.N.; maar het is met hem net als met ons: hij wordt misverstaan. Ik schreef hem dat jij en ik ons beiden verheugen over wat hij schrijft. Dat heeft hem gesterkt en blij gemaakt.

Zoals je ziet uit de brief van br. S. Bratlie en Andreas Nilsen gaat het uitstekend in Brevik. Br. Bratlie heeft grote kracht in zijn gebed, zodat ik geloof dat hij tot veel nut zal zijn.

Ik geloof dat wij op de knieכn de vestingwerken, die tegen ons zijn opgericht, moeten aanvallen. Bid alle tegenstand terneer. Bid de oprechten van hart los uit de partijboeien, waarin zij gevangen zijn. Maak geen propaganda naar buiten, maar laat de geruchten de weg banen. Zo was het in de dagen van Israכl. Zij hoorden de geruchten en zij waren bevreesd. Wij zijn al begonnen te bidden om opwekking naar buiten. Gisteren werd in Vogtsgate 35 door vele broeders met grote kracht om opwekking gebeden. Ik geloof dat je de samenkomsten in “de Sporthal” moet houden als bidstonden met korte getuigenissen en korte toespraken in de pauzes, opdat de kramp in de knieכn niet te erg wordt. Het is goed hier in Oslo. In Horten gaan wij door met de bidstonden. Wij bidden om opwekking voor zondaren, en ook bidden wij of God in deze dagen zijn getuigen met grote kracht en wijsheid wil toerusten.

Ik neem aan dat spoedig de stromen van levend water over de muur zullen spoelen, en ik vraag me af of dat geen overstroming wordt.

Hartelijke groeten van je in de arbeid, binnen de muur, strijdende broeder,



J.O. Smith.





Horten, 10 oktober 1934.


(223) Geliefde broeder Elias Aslaksen.



Vrede.

Hartelijk dank voor het samenzijn in Oslo en voor de brieven.

Door Gods genade gaat het ons goed. Strijd en nog eens strijd zoals gewoonlijk, maar dat hoort bij onze vorming. Er is veel dat ik niet kan verstaan, maar toch hoor ik onweer en zie ik bliksemschichten in de onbekende verten. Gods weg is zeer lang. Zijn rechtvaardigheid is voor ons onbegrensd.

Zoals je weet was ik 6 dagen in Oslo. Wij hadden bijbelstudies met elkaar. Helaas ontbreekt het - ondanks alle bearbeiding - aan inzicht over de innerlijke wegen des levens. Ik dacht dat ze alles wisten, zodat ik me er bijna voor schaamde om bijbelstudies te houden, maar het blijkt juist noodzakelijk te zijn.

Het mankeert aan orde en vooruitgang in het dienstbetoon. Die verschrikkelijk lange gebeden in de samenkomsten zijn immers zonder meer verwerpelijk, evenals die al te lange bidstonden. Het is wat anders wanneer er een tijd van opwekking is; dan moeten we het anders nemen. God is een God van orde en alles bij ons moet tot opbouw geschieden.

Ja, geliefde broeder, dit is jou wel duidelijk, maar het moet nu in de praktijk worden doorgevoerd. Wanneer de gehoorzaamheid binnen een gemeente op een plaats volkomen is geworden, kunnen we verder trekken - naar de mensen aan de andere kant van de zee.

Als we alleen naar buiten werken, of te veel naar buiten, dan verarmt het gemeenteleven naar binnen. En dit leven is juist de kern van al onze arbeid. Want Jezus wandelt te midden van de zeven gouden kandelaren. God voegt de zielen aan de gemeente toe en daarom moet die in orde zijn.

Ja, hierover is zeker veel te zeggen. Maar ik geloof dat, als we hier acht op geven, we op dit terrein meer volkomen in het dienstbetoon kunnen worden. Daartoe geve God ons genade, kracht en wijsheid.

Je uit de zonde, de dood en de hel naar het licht, het leven en Gods wijsheid zwoegende, hunkerende en kruipende broeder,



J.O. Smith.





Horten, 9 december 1934.


(224) Zeer geliefde broeder E. Aslaksen.



Genade en vrede.

Hartelijk dank voor je twee brieven. Ons werk in de Here is niet tevergeefs, ook niet al lijkt het een tijdlang zo. Laten we maar eens terugzien naar wat God gedaan heeft in al de jaren die achter ons liggen. Onze kinderen zijn bekeerd. De gemeenten overal in het land bloeien en dragen vrucht. Ook in Denemarken ontspruit en groeit het dag en nacht. In Amerika is het zaad gezaaid. Over dit alles kunnen we ons verheugen. En wat in de toekomst te verwachten is: onze kinderen en kleinkinderen zullen het zaad verder dragen. De kinderen der gemeente zullen doorgaan met vrucht dragen en zij zullen zaad voortbrengen tot ver in de toekomst. Gods Koninkrijk zal komen en zijn wil zal geschieden. Zelfs al zijn we met weinigen, toch is Gods kracht om te doen uitspruiten groot in de weinigen. Daarom word niet moe, geliefde broeder, maar ga door met dezelfde koers en snelheid als altijd.

Ik denk vaak aan Hallingdal. Er is een geest van opwekking over het dal en meerderen zijn daar begonnen te werken.

Groet je gezin en de broeders en zusters.

Hartelijke groeten van ons allen hier van je broeder,



J.O. Smith.





Horten, 14 december 1934.


(225) Geliefde broeder Aslaksen.



Vrede.

Dank voor je brief met het voorstel voor de Nieuwjaarsconferentie.

De conferentie is gemeentesamenkomst, d.w.z. samenkomst van de gemeente. Allen die de Geest daartoe drijft, hebben het woord. De predikers hebben niet meer te zeggen dan de stamelenden. Daarom moeten er geen gedegen onderwerpen worden aangesneden, waarbij ייn of twee aan het woord komen en de rest blijft zitten om tenslotte alleen maar “amen” te zeggen zoals de kerkdienaar in “de kerk”. Daarom: weg met de predikers, ruimte voor de stamelenden. Plaats voor de apostelen, profeten en leraars, die de kleinen en teruggetrokkenen voort kunnen helpen. Laat de geringste de grootste eer krijgen, dan wordt het gemeentesamenkomst en conferentie.

Het zou fijn zijn te horen hoe het in Nesbyen gaat.

Groet de broeders en zusters en je gezin. Hartelijke groeten van je “niet predikende” broeder, in de liefde van de Geest naar de verlossing van anderen strevende,



J.O. Smith.





Horten, 15 januari 1935.


(226) Geliefde broeder Elias Aslaksen.



Vrede.

Hartelijk dank voor je fijne brief uit Bergen. Het verblijdt mij dat je erop uit trekt.

Mijn zoon Aksel en Elihu Pedersen werken nu in Flisa, waar velen de samenkomsten bezoeken. Meerderen nemen het aan en het ziet er veelbelovend uit.

Mijn oude schoonmoeder ontsliep de 8e dezer, 86 jaar oud, gelukkig in het geloof in haar Zaligmaker. Zij werd begraven vanuit onze zaal en 's avonds hadden we een goede herdenkingssamenkomst. Zij was immers vanaf haar jeugd godvrezend, zodat velen hun herinnering aan haar naar voren brachten, alsook een getuigenis met hun dank aan God voor alles.

Hier hebben we samenkomsten zoals gewoonlijk. Ik geloof dat juist deze regelmatig terugkerende samenkomsten meer uitwerken dan men beseft, en wel in het bijzonder voor de kinderen en de jeugd. Wanneer zij onder de mensen komen, wordt hun duidelijk dat ze een geestelijke erfenis gekregen hebben.

Heb het heel goed, geliefde broeder. Moge God je werk rijkelijk zegenen, zodat Gods licht duidelijk mag schijnen tot verlossing en heiligmaking.

Groet de broeders en zusters en wees zelf gegroet van je aan vernedering, smaad en heerlijkheid deelhebbende broeder,



J.O. Smith.





Horten, 12 maart 1935.


(227) Geliefde broeder Elias Aslaksen.



Vrede.

Hartelijk dank voor de brief van vandaag en de liederen van gisteren. Ik heb helaas op bijna alle liederen moeten aantekenen: “Moet niet gedrukt worden.” Wij kunnen immers geen leerstellingen, vermaningen enz. zingen. Te lange liederen met koor moeten worden ingekort. Strijdliederen en lofprijzingen zijn op z'n plaats. Men kan veel leren van de psalmen van David. Als wij door een zware strijd gekomen zijn, valt het gemakkelijk een lied te dichten. Ik denk aan Luthers “Een vaste burcht is onze God” of aan Brorsons “Op gij christenen, wapent u.” Maar wanneer men rustig en op zijn gemak aan de lopende band liederen zit te fabriceren, is ook de inhoud dienovereenkomstig. Slechts zeer weinig liederen zijn levensvatbaar - ook in ons liederenboek. Daarom moeten wij wel een beetje hardhandig tewerk gaan bij wat we laten drukken. Ik geloof dat men bij het dichten van liederen sterke gedachtesprongen moet maken zodat zonder studie het ene duidelijk van het andere wordt onderscheiden, terwijl men het lied zingt. Overigens weet je dat wij op dit gebied ongeletterde mensen zijn. Daarom kan en wil ik er verder niet veel over zeggen. Alleen dit, dat het voor een ieder van ons past om God op alle manieren naar beste kunnen te prijzen.

Hartelijke groeten met mannakorrel Jes. 25:1-4. Hopende dat we tenslotte met David kunnen zeggen wat staat in 1 Kronieken 23:25-26,

je broeder,



J.O. Smith.





Horten, 29 november 1935.


(228) Geliefde broeder Elias Aslaksen.



Gods goede vrede.

Hartelijk dank voor je zeer fijne brief over het leven en de vooruitgang in Oslo. Er zijn daar meerderen die goede verwachtingen wekken.

“Skjulte Skatter” gaat nu zijn 25e jaargang in. Ter gelegenheid daarvan heb ik een heel kort artikel geschreven.

Een kleine oneffenheid kan een grote wagen doen kantelen.

Ik hoop dat de oneffenheid hard en sterk genoeg is om de wagen te laten kantelen. Zoals je weet en ziet, vermag niemand iets tegen de waarheid en daar ben ik blij om. Zo wordt te midden van alle verwarring en leugen iets gevonden dat stand houdt, iets dat werkelijk onwankelbaar is - een berg Sion, Gods Woord. Daarvoor “de vlag in top” en “hoofden ontbloot”!

Wij hebben in al deze jaren van geestelijke oorlog erg weinig gezien van onze tegenstanders. God heeft ze weggejaagd door wespen, geruchten en vrees. Maar dit is en gaat zo, opdat Gods Woord ook aan ons in vervulling gaat. Daarom wordt het zoals in het lied is gezegd “De strijd zet zich nu in de legerplaats voort. Het gaat volgens plan, overwinning breekt door.”

Wanneer de strijd zich zo op een natuurlijke manier uitbreidt naar Gods wil dan zijn we aan de veilige kant. Wij zijn aan de overwinnende kant te midden van de smaad. Zelfs wanneer wij ogenschijnlijk veldslagen verliezen, winnen wij toch de oorlog.

Ik heb een brief gekregen van mijn zoon Aksel. Zij hebben samenkomsten gehad in Drammen, Hokksund, Vestfossen en Mjרndalen. In Mjרndalen was een dame, die zei dat mijn broer Aksel de eerste was die naar Mjרndalen kwam en de Geestesdoop verkondigde.

Nog een hartelijke groet van je broeder in de Here



J.O. Smith.





Horten, 14 december 1935.


(229) Geliefde broeder Elias Aslaksen.



Vrede.

Hartelijk dank voor je fijne kaart die ik vandaag ontving. Wil men niet begrijpen en is men erop uit alles te verdraaien, dan kan men immers geen enkele kant meer uit. “Zeventig wegen” spreekt voor zichzelf; verdediging of aanbeveling is hier overbodig. Begrijpt men dit boek niet, dan moet het een of ander bij de betrokken persoon mis zijn.

Dank voor het boek “Wat is een christen”. Het is wel geschreven voor zondaars of beginnelingen, maar ik neem aan dat het eveneens voor vele gelovigen moeilijk te verteren voedsel zal zijn. Alles wat waarheid heet, is “te zwaar”.

Ik heb al je drie boeken nauwkeurig doorgelezen, maar vond daarin niets aanstotelijks. Integendeel, ik vond dat ze doorspekt waren met kennis en licht van God. Ik ben dus bijzonder blij en vergenoegd dat deze boeken nu uitkomen. Ze zullen zoekende zielen helpen. En dat zijn toch degenen die we trachten te bereiken.

Hartelijke groeten. Je broeder



J.O. Smith.





Brevik, 20 februari 1936.


(230) Geliefde broeder Elias Aslaksen.



Vrede.

Hartelijk dank voor de manuscripten.

Zoals je ziet ben ik er nu op uitgetrokken. Ik ben in Fredrikstad, Sandefjord, Porsgrunn en Brevik geweest. De broeders groeien overal. Hier in het district kan men met recht zeggen dat de velden wit zijn om te oogsten, maar arbeiders zijn er weinig. Andreas Nilsen heeft eerlijk gezegd overwerk. Op meer en meer plaatsen komt er opening. De waarschuwingen helpen niet langer. Gods genade en kracht overwinnen alles. Wij hebben veel te weinig arbeiders. Op de conferentie op Witte Donderdag en Goede Vrijdag in Horten zijn er bidstonden en bijbelstudies voor broeders.

Wil het geheel niet vastlopen dan moet ook meer en meer in de behoefte aan de “priesterlijke bediening” van Gods evangelie onder de volkomenen - Rom. 15 - worden voorzien. Voor deze dienst is echter grote genade nodig. Moge God in deze dagen dienaren toerusten, zodat de offeranden van de heidenen in ons land God welbehaaglijk kunnen zijn.

Ik ben God dankbaar voor de jonge broeders die in de arbeid uitgaan. Ze doen hun zaken goed. Evenzo de dienaren in plaatselijke gemeenten. Zo'n vooruitgang en zoveel open deuren zijn er nooit geweest. God zij geכerd en geprezen voor alles. Ik heb mezelf afgevraagd in hoeverre wij naar alle kanten de oorlog moeten verklaren, maar Gods bevel om ons niet tegen het kwade te verzetten, gaat met de overwinning strijken. Misschien is het dit stilzwijgen, dat de deuren opent en de grootste kracht geeft.

Groet je gezin en de broeders en zusters. Hartelijke groeten van je medearbeider in Christus



J.O. Smith.





Horten, 26 februari 1936.


(231) Geliefde broeder Elias Aslaksen.



Genade en vrede in Christus Jezus!

Hartelijk dank voor je fijne brief die ik vandaag ontving. Wonderlijk zijn Gods wegen, zijn paden zijn vrede. Maandag kwam ik thuis uit Brevik, waar wij gezegende samenkomsten hadden. Ook waren wij in Langesund, Porsgrunn, Herרya, Skien en Skottfoss. In Skottfoss stond ons een grote zaal van de gemeente ter beschikking. Er waren veel mensen en er was grote genade over de samenkomst. Meerdere gelovigen kregen iets om over na te denken. In Skien ging het net zo. Br.״vrum getuigde zo, dat 's lands bisschoppen afgunstig op hem zouden kunnen worden.

Overal duiken meerdere nieuwe gezichten op. Het is alsof alle tegenstand is weggevaagd, en wij gebruikten hun wapen om de lucht nog meer te reinigen. Geen enkel geluid er tegenin werd vernomen. In Brevik hadden we meer diepgaande bijbelstudies en de broeders waren blij. De reis begon met Fredrikstad; daarna Tרnsberg en Sandefjord, waar we het goed hadden ten huize van br. Isak Evensen. De broeders en zusters waren er zo gauw ze daartoe gelegenheid hadden.

Overigens kan men zeggen: Wie weet wat voor soort vis zich in dit grote sleepnet, dat nu spoedig vol vis is, bevindt? God alleen weet het! Ze verheugen zich over het licht zolang ze hierover horen en het zien, maar ik verbaas me vaak over de grote fouten die gemaakt worden als ze zelf naar eigen inzicht beslissingen moeten nemen en leiding moeten geven. Wanneer ze naar hun raad te werk moeten gaan, loopt het fout. Is men in het diepst van zijn hart niet verlost??? Zijn de verborgen gedachten en raadslagen van het hart niet geheel ייn met God? Ja, als dat het geval is dan kan werkelijk elk ogenblik de melaatsheid uitbreken. Dit bracht Paulus ertoe te zeggen: “Zij zoeken allen hun eigen belang.” En juist dit schiep onbekwaamheid in het dienstbetoon. Kom ik van een geestelijke broeder, die zogezegd bijna alles verstaat, en direct daarna bij een vleselijke broeder, dan is dat een lijden in de geest, want alles wordt daar naar beneden getrokken in het vlees en omgezet in een ander begrip.

Groet je gezin en de broeders en zusters. Als je op reis bent, merk je goed dat er weinig arbeiders zijn.

Hartelijke groeten van je toegenegen broeder,



J.O. Smith.





Horten, 14 januari 1937.


(232) Geliefde broeder Elias Aslaksen,



Gods goede genade en vrede!

Hartelijk dank voor je twee goede artikelen voor “Skjulte Skatter” en voor de brief.

Ik moet met Tersteegen zeggen: “Ik ben dom en hoop steeds dommer te worden.” Ja, dat word ik ook wel zonder het te hopen.

Door in het geestelijke op te gaan verliest men als het ware alle herinneringen aan en begrip van de dingen op aarde. Men wordt eerlijk gezegd dom; echter wijs genoeg om de wereld en de dingen die daarin zijn te overwinnen.

Ja, zo is het, en zo is de wijsheid, die ons verlost en ons loskoopt van de aarde en van de mensen. Dan is het goed om gepensioneerd te zijn, zodat men niet meer behoeft te wedijveren.

Mogelijk worden wij, door naar beneden te gaan door de open deur daar beneden, zo onzichtbaar dat er weinig gevochten behoeft te worden om de plaats na ons. Dat is wel het meest volkomene. Dan blijft na ons alleen het woord van de Meester over: “Volg gij Mij”.

Hartelijke groeten van je in de dienst en het lijden delende broeder,



J.O. Smith.





ֵlesund, 31 december 1914.


(233) Geliefde broeder Th. Ellefsen,

Gods vrede.

Dank voor je fijne brief van vandaag. Het is zo goed om te horen over je werk in de Here, dat Hij meewerkt en de deur van het Woord opent. Je weet dat het Koninkrijk der hemelen gelijk is aan een mosterdzaadje, dat kleiner is dan elk ander zaad, maar wanneer het groeit zo groot wordt, dat de vogelen des hemels hun nesten erin kunnen bouwen. Zo gaat het ook met ons. Wij waren alleen, miskend door allen, maar nu groeit het zaad, Gode zij dank.

Hier in A. bezocht ik vaak een groep van gelovigen; maar het verging mij zoals Paulus in de synagogen: hij moest ten slotte weggaan en nam de discipelen mee. Er zijn velen die in hun tijd Gods Geest hebben ontvangen, maar zij hebben minder goed begrepen het Woord in de Heilige Geest aan te nemen. 1 Tess. 1:6. Wat dit betreft is er in het algemeen een gebrek. Ik was ook op twee plaatsen waar zij mij tenslotte vroegen terug te komen. In het begin lijkt het Woord mooie muziek voor hen, maar wanneer men dan begint af te breken en op te bouwen, komt er gewoonlijk tegenstand.

God heeft ons zo wonderlijk langs de kust verdeeld. Moge Hijzelf onze arbeid zegenen. Ik verheug mij over de twee zusters waarvan je vertelde, en over de twee broeders waarvan er ייn naar het zuiden van het land is gegaan. God doet wonderlijke dingen. Maar nu is het zo dat ze in 't begin erg zwak zijn, zodat ze moeite zullen hebben om tegenover de beןnvloeding van geesten van buiten afstand te houden.

Het is nu zo lang geleden dat ik met je sprak dat ik verlang naar een mondeling gesprek.

Het ga je wel, geliefde broeder, en wees hartelijk gegroet van je broeder,



J.O. Smith.





“Valkyrjen”, Mוlרy, 8 maart 1915.


(234) Geliefde broeder Th. Ellefsen,



Gods goede vrede.

Hier hebben we druk bezochte samenkomsten gehad, maar ik ben ermee opgehouden, om alleen maar met enkelen samen te spreken over het innerlijke leven in God. Maar de kudde wordt kleiner, naarmate men dieper gaat.

Ja, nu is vader ontslapen in Christus Jezus. Zijn laatste woorden waren: “Ik wens meer vervuld te worden van Hem die de weg is, de waarheid en het leven” en toen sliep hij rustig in. De begrafenis zou drie dagen later zijn. Het was dus niet mogelijk voor mij in die tijd 800 km. te overbruggen. Dat was een harde slag. Hij was gedurende zijn leven ijverig voor God en de godsvrucht was zijn lust. Evenwel vermocht hij ons niet binnen te voeren in een dieper geestelijk leven; maar hij wees wel de weg daarheen. Moge God zijn geest en zijn werken zegenen. Hij was een soort leider, en de geringen en verdrukten ontvingen in hem altijd een trouwe steun en hulp. Mogen wij nu ons leven besteden in dienst van God, en moge de nieuwe mens meer en meer worden aangedaan naarmate het oude te gronde gaat.

Ik ben blij dat de broeders, ieder op zijn plaats, trouw strijden. Ik heb gehoord dat br. Skiaker steeds zieker wordt. De wereld is donker en benauwd en het is goed dat we op weg zijn naar een beter tehuis, zoals vader in zijn lied zong. Mijn innige wens is meer dan ooit om alles wat mij bezwaart af te werpen en om de weg te gaan. Ja, ik moet met Paulus zeggen dat ik alles schade acht omdat de kennis van Christus Jezus, mijn Here, dat alles te boven gaat. Wanneer Christus, die ons leven is, zal geopenbaard worden, zullen wij Hem gelijk zijn en Hem zien zoals Hij is, halleluja. Dan zullen wij onze geliefden ontmoeten. Laten wij voortdurend de tijd die ons nog rest naar Gods wil leven, en niet naar de begeerte der mensen. Weldra is alles voorbij en dan zullen wij ons loon ontvangen naar onze trouw en arbeid.

God is met je geweest en heeft je werk gezegend. Neem daarom ter harte altijd in deze arbeid en in deze trouw te blijven, zodat je loon groot kan worden in de eeuwige woningen. Bid ook voor mij, dat 's Heren Woord voortgang kan hebben en dat ik het mag verkondigen zoals het behoort, in reinheid en waardigheid, waartoe de apostel vermaant.

Hartelijke groeten. Je toegenegen,



J.O. Smith.





“Valkyrjen”, Haugsholmen, 31 december 1915.


(235) Geliefde broeder Th. Ellefsen,



Gods vrede.

Bedankt voor je fijne brief die ik een tijdje geleden ontving. Je hebt nu opnieuw een lange tijd in Finnmarken doorgebracht.

Br. Thorleif Hansen is ongeveer 8 dagen in Mוlרy geweest, en nu is hij in ֵlesund, waar hij met de Kerstdagen was. De avond voor Kerst en beide Kerstdagen waren wij in Mוlרy, waar nu een kleine schare is - hoewel nog zwak, hebben ze de waarheid lief. Het was duidelijk te merken dat br. Hansen hen versterkt had in het geloof en hen vaster had samengebonden. De 28e en 29e van deze maand waren we in ֵ., waar ik samen met br. Hansen twee samenkomsten meemaakte. Wij spraken erover dat het best mogelijk is om zich een tijd lang te verheugen in het licht zonder de vruchten van het licht voort te brengen, maar dat wij nu moeten arbeiden in het licht, zodat de anderen de goedheid die in ons naar Christus uitgaat leren kennen. Wanneer het licht gaat schijnen over de verschillende waarheden, verheugt men zich, maar wanneer de eis komt om het licht te volgen, komt men in het nauw. Toch namen ze in dit opzicht het Woord aan, hoewel wij voelden dat het hard aankwam.

In Bergen heb ik niemand gevonden waar ik mee kon spreken, maar twee keer zijn dronken mannen uit zichzelf tegen mij begonnen te spreken over wat hun op 't hart lag. Misschien is dit een vingerwijzing van de Here dat wij wat deze stad betreft moeten beginnen met de diepst gevallenen. Wil je dit voor ogen houden wanneer je in Bergen komt?

Het is nu oudejaarsavond. Het is een gruwelijk jaar geweest voor de oorlogvoerende landen, maar een gezegend jaar voor ons. God heeft grote dingen gedaan dit jaar; daarvoor willen wij Hem prijzen.

In ֵlesund hadden ze een kamer gehuurd voor br. Hansen. Ik bezocht hem op een middag en wij hebben lang met elkaar gepraat. Ik heb nog nooit zoveel gelegenheid gehad om met hem te spreken. Hij is een fijn iemand, is zeer ijverig en doet een degelijk werk. Het gaat erom volhardend te arbeiden met de mensen die God op onze weg brengt, en hen niet los te laten voordat God hen bevestigd heeft en Christus gestalte in hen heeft verkregen.

Het ga je wel. Ik zal blij zijn iets van je te horen. Ik wens je een gezegend Nieuwjaar, met dank voor het afgelopen jaar.

Hartelijke groeten. Je broeder,



J.O. Smith.





Aan de Pinksterconferentie in Drרbak, 1916.


(236) Broeders en zusters, geliefden in de Here,

Gods vrede.

Omdat ik niet op de conferentie kom, zal br. Ellefsen mijn allerhartelijkste groeten overbrengen in Drרbak, met de bede om en de wens van gezegende samenkomsten.

Enkele van de geliefde broeders en zusters uit West-Noorwegen zullen voor de eerste keer de broeders en zusters uit het oosten ontmoeten, en mijn gebed tot God is dat de gemeenschap die wij door Gods genade - reeds voor de conferentie - hebben verkregen, nu tijdens het samenzijn in Drרbak nog meer bevestigd moge worden en moge blijken waarachtig te zijn.

God heeft in de afgelopen jaren op vele manieren meegewerkt - evenwel ver boven wat wij hadden kunnen denken. Veel mensen hebben ons willen verbreken toen we pas in de Here waren, om de kennis Gods teniet te doen; maar God stond ons bij, hoe slecht het er soms ook uitzag, en wij kunnen vandaag de Here prijzen, omdat de macht der tegenstanders is gebroken zodat wij ons in vrede kunnen verdiepen in 's Heren wet.

Wil men het gewonnen terrein behouden, dan moet ieder voor zich, waar hij woont, een pilaar zijn in Gods tempel, die samen met de anderen in vrede en gemeenschap des Geestes - een ondoordringbare muur vormt - want dit is onze gemeenschap - niet ingeschreven met pen en inkt, maar met de Geest van de levende God.

Wij behoren Christus toe en niet meer onszelf. Gelijkerwijs Christus als hoofd en gave is gegeven aan de gemeente, zijn wij op dezelfde manier als gave gegeven aan elkander. Daarom moet een ieder de ander dienen tot bewaring en verdieping van de eenheid des Geestes in de band des vredes. Verbreekt iemand deze wet, dan openbaart hij zichzelf als overtreder in de gemeente.

Zover als God ons heeft kunnen leiden, heeft Hij licht over zijn Woord gegeven en voor ons de geheimenissen van Christus geopenbaard. Het is daarom onze plicht te verdedigen wat Hij ons heeft geschonken, evenals de volken vandaag de grond van hun vaderen verdedigen. De apostelen en vele heiligen hebben hun leven gegeven voor dit heerlijke Woord van God, en wij moeten niet denken dat we overwinnend door de wereld komen zonder te strijden.

Vrees daarom niet voor hen die het lichaam kunnen doden; maar vrees Hem die macht heeft om beide, ziel en lichaam, in de hel te werpen.

Sinds het aantal broeders en zusters is toegenomen, zijn er altijd enkelen geweest, die een vergelijking hebben gemaakt tussen wat wij verkondigen en wat binnen de legerplaats wordt verkondigd. Zulke mensen hebben een zeker verlangen en voelen zich aangetrokken tot de legerplaats met zijn dienst voor de tabernakel. Dit komt omdat men niet overwint. Men heeft steeds weer de afwassing van het lichaam nodig, zodat er niet zozeer sprake is van het wandelen op de nieuwe en levende weg, waar de derde getuige, het bloed, tot zijn recht komt.

Dat het met sommigen zo is, komt niet door de leer, maar door hun eigen traagheid en de ontbrekende wil om hun leven te geven.

“Wij hebben een altaar waarvan zij, die de dienst voor de tabernakel verrichten, niet mogen eten.” Wanneer iemands gehele godsdienst slechts de dienst tot uiterlijke reinheid van het lichaam omvat, dan is dit een dienst voor de tabernakel. Zo iemand heeft er geen recht op, ja, kan niet eten van het altaar dat binnen het voorhangsel is.

Evenals sommigen terugkeerden tot de armelijke en zwakke eerste beginselen, zo zijn er ook onder ons, die de neiging hebben om terug te keren tot de tabernakeldienst.

God zij dank worden er toch trouwe zielen gevonden, die de smaad van Christus de grootste rijkdom achten en heel tevreden zijn met hun lot buiten de legerplaats - daar waar Hij is, en waar wij tot verzadiging toe eten van het altaar met zijn vlees en zijn bloed, waarvan Jezus zelf zegt dat het ware spijs en ware drank is.

Zolang de eerste tent bestaat, geeft de Heilige Geest te kennen dat de weg tot het heiligdom nog niet open lag. Maar binnen het voorhangsel getuigt de Geest samen met het water en het bloed van diepe rust - Gods rust.

Ik groet de conferentie met Joh. 9:7 en vs. 35-39 en met Hebr. 13:13-14.

Hartelijk gegroet in de liefde van Christus,



Uw J.O. Smith.





“Valkyrjen”, ֵlesund, 27 juni 1916.


(237) Geliefde broeder Th. Ellefsen,



Gods vrede. Dank voor je twee erg fijne brieven die mij tot grote blijdschap waren, de laatste over de conferentie in Lillestrרm. Ik geloof dat deze conferenties hun betekenis hebben voor de toekomst. Men wordt er wat bang voor om te ver te gaan, want het blijkt dat de tucht op zijn tijd komt. Meerderen van de broeders en zusters zijn nu zover gevorderd in hun begrip, dat ze zelf kunnen onderscheiden waarop het aankomt. Het is ook zeer goed dat geen enkel mens dit gebouw Gods kan omverwerpen, wie dit ook zou mogen zijn. Niet dat ik geloof dat iemand dat heeft gewild; er kan door onoplettendheid slapheid betoond worden tegenover vleselijke mensen die gemakkelijk het hele huis verstoren. Zulke elementen moet men op hun plaats houden, en wil iemand hun optreden verdedigen dan is dat zijn zaak, tot schade voor hemzelf. De gemeente wordt nu zo groot, dat er vastheid getoond moet worden door hen die de verantwoording dragen, wat ook nodig is. Ik geloof dat het resultaat van de hele conferentie in bovengenoemde richting wees, maar dan zo, dat het merkbaar werd voor de meest geestelijken. Overigens ben ik niet bevreesd voor datgene wat opgebouwd is, maar voor diegene die zichzelf te gronde wil richten door aan dit bouwwerk te “peuteren”. Indien het werk niet kan standhouden, laat het dan instorten, maar laat het instorten door die kennis Gods, die machtig is om vestingwerken omver te werpen. Maar is het gebouw tot stand gekomen door de “kennis van God”, dan is het volmaakte dwaasheid om het te willen afbreken door een vleselijke manier van spreken. Dat blijft toch zonder resultaat, net zo min als een spreeuw met zijn snavel een gaatje kan hakken in een pantserplaat.

Ik zou wensen dat ieder voor de toekomst zou samenwerken in ייn Geest, met het oog op hetzelfde doel, namelijk dit, om elk mens volmaakt te stellen in Christus Jezus. Tot nu toe moet toch gezegd worden dat het verhoudingsgewijs goed is gegaan - onder grote tegenstand en veel strijd; want God heeft meegewerkt. De laatste tijd heb ik er veel over nagedacht, zich levend te achten voor Christus. Rom. 6:11.

Veel dank voor je fijne kaart en voor het gesprek in Haugesund. Dat was een gezegend uurtje. Ons burgerschap is in de hemel; daarom kan men zich alleen verheugen samen met de burgers van dezelfde gemeenschap. Het ga je wel in de Here en wees hartelijk gegroet van je broeder,



J.O. Smith.





Horten, 14 juli 1918.


(238) Geliefde broeder Th. Ellefsen.



Vrede.

Dank voor je twee fijne brieven; de laatste kreeg ik vandaag. Ik hoorde dat je ziek was, daarom verblijdde het mij dat je nu aan de beterende hand bent. Ik heb enige dagen de Spaanse griep gehad, maar ben nu aan de beterende hand. In Horten heerst deze ziekte erg, en er zijn veel sterfgevallen geweest.

Ja, je kunt ervan op aan dat ik je brief begrijp. Er is volop werk te doen en het verblijdt mij zeer dat jij in je beoordeling van de dingen de spijker heel goed op de kop slaat. Je doet er goed aan om recht op de zaak af te gaan, dat geeft respect. Oefen je om een dienaar van een nieuw verbond te zijn, van de Geest. Zet elk op de plaats die hem werkelijk toekomt. Als sommigen in hun fantasie in hogere regionen zweven, laat ze dan weten waar ze thuis horen, want dat maakt de mensen zo eenvoudig en gewoon. Dat ze altijd zwijgen, is een schuilplaats van Satan. Het is in de grond der zaak ijdelheid, want zij wensen zich niet bloot te geven, omdat ze graag iets meer willen zijn dan wat tevoorschijn komt als ze hun mond openen. Dat is verborgen hoogmoed.

Aksel en Helga zijn nu in Zweden. Ik heb een brief van hem gekregen. De jeugd van Drרbak was zondag hier, en ook een aantal broeders en zusters uit Sandefjord. De jeugd van Drרbak wordt meer en meer bevestigd.

Groet de broeders en zusters. Hartelijke groeten.

Je broeder,



J.O. Smith.





Horten, 10 april 1935.


(239) Geliefde zoon Aksel,



Vrede.

Hartelijk dank voor je brief van vandaag en het manuscript. Ik moet zeggen dat het een grote vreugde voor ons is om te horen van de voortgang in de arbeid. Ik weet toch zelf hoe moeilijk het daarginds is. Het was een wonderlijke Schriftplaats die je kreeg uit Job 12:22. Ja, in waarheid haalt God het verborgene uit de duisternis te voorschijn en brengt Hij de diepe duisternis aan het licht. Dit harde, ruwe, ondoordringbare moet aan het licht gebracht worden, het kan zich niet langer verbergen. Het verliest zijn kracht om zijn buit vast te houden, en dan kan een ziel het niet langer uithouden. Het verborgene komt uit de duisternis te voorschijn. De vorst der duisternis moet zijn prooi loslaten. Alles gebeurt door de verkondiging van het evangelie van Christus. Wees daarom blij dat je door Gods genade deel kreeg aan zo'n doordringend heerlijkheidsevangelie. Wij kunnen immers niet al de verborgen arbeid zien, die in de harten geschiedt; maar dat er heel veel dingen voor het innerlijk bewustzijn der ziel gebeuren, is absoluut zeker. Wij zaaien, daarna krijgen ook anderen deel aan dat werk en dan zal het verborgene geheel aan het licht komen. Daarom is onze arbeid in de Here niet tevergeefs. Met dit geloof en in deze kracht kunnen wij dienaren des Geestes zijn. Denk daaraan!

Hier gaat het als altijd. Het loopt tegen Pasen en wij zullen enige bidstonden hebben. Ja er is allerwegen veel werk, zoals je zegt, maar arbeiders zijn er weinige. Ik zie het als een wonder Gods dat er toch zoveel uit voortgekomen is.

Wees allerhartelijkst gegroet van ons allen hier. Groet de broeders en zusters.

Je vader,



J.O. Smith.





Horten, 1 augustus 1935.


(240) Geliefde zoon Aksel,



Gods goede vrede.

Hartelijk dank voor je zeer goede brief met alle goede berichten die ik zojuist ontvangen heb.

Wonderlijk hoe God zegent. Ik dacht er vandaag aan dat er zovele jaren overheen gegaan zijn om dienaren te vormen, maar nu gaat het snel voorwaarts, omdat velen kunnen arbeiden. Ik geloof dat het goed is voor jullie om net te doen of er geen tegenstand bestond. Want het zijn Gods oorlogen die jullie voeren. Het is slechts de dood over de oude mens, wat deugt in de toekomst. Je ziet zelf hoe onbetrouwbaar ze kunnen zijn na een heel mensenleven prediker te zijn geweest. Verkondig datgene wat Gods Geest verkondigt: “Indien Christus in u is, dan is wel het lichaam dood vanwege de zonde, maar de geest is leven vanwege de gerechtigheid.”

Alleen het woord des kruises over de oude mens doet enig nut. Dat maakt een einde aan de werken des duivels. Al het andere is beslist niet het volle evangelie. Een volkomen dood over de zonde in het vlees is het volle evangelie. En dat moet verkondigd worden. Daarin ligt voeding. Mijn vlees geef ik voor het leven der wereld, zei Jezus. “Want mijn vlees is ware spijs, en mijn bloed is ware drank.” Op deze manier krijgt Gods volk voedsel. En waar eten is, komen de mensen bijeen, zoals bij jullie te zien is. Waar het aas is, verzamelen zich de gieren. Christus' lichaam is het ware aas, dat is het ware voedsel. Spreek dit vrijuit, overal waar jullie komen, zelfs als de satan raast, want jullie zullen de overwinning behalen.

God zal jullie openbaren hoelang jullie moeten blijven waar je nu bent, en waar jullie later heen moeten. De Opperherder heeft de leiding. Zelf heb ik Hem wat mij betreft als Leider gehad in alle jaren, sedert ik enigermate begrip en verstand kreeg. En je ziet zelf op deze dag, dat de leiding goddelijk is geweest en niet menselijk. Daarom komt Hem alle eer toe. Het is dan onze eer om zijn stem te verstaan. Dat moet jij ook doen, lieve Aksel. Dat brengt waarachtig evenwicht in het leven. Ja, ik weet dat je die reeds hoort, maar oefen je nog meer daarin. Doe niets uit vooringenomenheid; want dat is de weg van het vlees.

Laat deze reis en jullie trouw een “standaard”-voorbeeld worden voor jongere broeders die opgroeien, zodat ze kunnen zien dat het de moeite loont om trouw te zijn, en dat dat het enige is waaraan God voorspoed verleent. Want ik geloof dat jullie vooruitgang groter zal worden dan wij nu kunnen vermoeden, en niet alleen jullie vooruitgang, maar ook die van hen die in jullie voetspoor komen met jullie als voorbeeld. Zoek altijd Gods eer, dan zal dat gebeuren.

Ik vertrek vermoedelijk a.s. zondag naar Brevik. In die streek is nu grote vooruitgang.

Groet de geliefde broeders die met je samen zijn. Predik te allen tijde het kruis over je eigen vlees, dan zal het je gemakkelijk vallen hetzelfde over het vlees van anderen te prediken. Dit is het geheimenis des geloofs en des kruises, dit is de weg, het voedsel en het leven.

Hartelijke groeten van ons allen hier. Ze waren allen blij met de brief.

Je vader,



J.O. Smith.





Horten, 18 juni 1906.


(241) Geliefde broeder N.N.,



Hartelijk dank voor uw kaart. U zegt dat God ook het lichaam kan genezen. Ja, daar kunt u zeker van zijn. Hij kan het herstellen en afbreken, want Hij heeft alle macht in hemel en op aarde. Maar de rust in God is bij machte om je gemoedsrust te geven. Want geestelijke kracht versterkt ook het lichaam, omdat lichaam, ziel en geest bij elkaar horen. Toen ik rust kreeg in mijn geest, werd mijn lichaam rustig, want is de geest onrustig dan loopt men her en der; maar wie gelooft, haast niet. Hij denkt niet dat hij Christus naar beneden of naar boven moet halen, maar Hij is dichtbij, in uw hart en in uw mond; en dan behoeft men niet te haasten.

Weet u werkelijk wat het zeggen wil om alles voor Christus' naam te hebben opgegeven? Dat u alles moet opgeven, weet u wel; maar ik vraag of u alles hebt verkocht om Christus te winnen. Indien u dat gedaan hebt, kunt u niet zenuwachtig zijn. Wie wijsheid zoekt, moet zijn bezigheden verminderen, want hij heeft de kennis verkregen dat de wijsheid gewonnen wordt door gelegen vrije tijd. Daarom is het geen wijsheid zichzelf te gronde te richten. Maar er kan een begeerte in liggen om succesvol te zijn in de dingen die men zelf op touw gezet heeft. Zo velen als door Gods Geest gedreven worden, zijn kinderen Gods, maar die drijfkracht bewerkt geen nervositeit. Daarom kunt u zich gerust in alle dingen op God verlaten, dan zal uw rust en vertrouwen groot worden. U zult de vrede en de blijdschap die alle verstand te boven gaat leren kennen, en het zou mij verwonderen als dan de nervositeit niet als sneeuw voor de zon zou verdwijnen.

Ik heb nu niet veel meer te schrijven, want u hebt uw hart niet geopend, waardoor ik zou weten hoe u het hebt - behalve dit, dat u er slecht aan toe bent.

U zult nog veel hebben waar u zich doorheen moet strijden voordat u zover bent dat u ronduit, zonder aanzien des persoons, kunt zeggen wat Gods Geest gezegd wil hebben. Daardoor zult u gehaat worden door alle mensen. Bent u daartoe bereid? Bent u gewillig om aan het licht getrouw te zijn in alle dingen - koste wat het kost? Bent u dat, dan: halleluja. Mij heeft altijd de geest die in u was, aangestaan, want die is reכel en oprecht. Ga voort in de waarheid, dan zult u als een nieuwe scherpe dorsslede worden. Vrees niet, maar gebruik het licht wat u gegeven wordt, zodat meer licht u tot nut kan worden.

Het ga u wel, moge God u in die mate vullen met vrede en vreugde, dat het woord “nerveus” wat u betreft gerust uit het woordenboek kan worden geschrapt - tenzij u het gebruiken wilt als slechts een herinnering aan iets dat er niet meer is.

Uw altijd toegenegen broeder.



J.O. Smith.





Horten. 14 december 1908.


(242) Geliefde broeder in de Here N.N.,



U schrijft in uw brief dat u maar ייn keer bij br. N.N. naar de samenkomst bent geweest sedert uw thuiskomst. Het is beslist ongelukkig om zich aan de dienst te onttrekken en net als Koning Oscar II op te houden te functioneren. Het zal ons in zulke gevallen gaan zoals hem, hij kreeg ontslag. De engel der gemeente in Efeze kreeg het getuigenis van de Geest dat hij veel verdragen had ter wille van Jezus' naam, maar hij was niet moede geworden. Het gaat er ook voor ons om het getuigenis van de Geest te bewaren, zodat niet onze moeheid ons tot oordeel zal worden.

Wat betreft het lichaam en de ziekten daarin, wij weten dat toen Jezus stierf, ook zijn lichaam stierf. Dus zijn ook onze lichamen gestorven in Christus' dood. Het lichaam is dood vanwege de zonde. Rom 8:10. Wij bevinden ons op opstandingsgrond, achter het kruis, daarom behoort het lichaam de Here toe en is dood. Het lichaam moet ter wille van de dienst gebruikt worden, daarom is het lichaam voor de Here en de Here voor het lichaam. 1 Kor. 6:13. Er is verschil in bedieningen, maar de Here is dezelfde.

Als er staat dat Hij onze zwakheden op zich nam en onze ziekten droeg (lees Matt. 8:16,17), dan wil dat zeggen dat Hij het hele lichaam in de dood bracht. Toen het lichaam in de dood werd gebracht, werden ook al onze ziekten met het lichaam in de dood gebracht. Jezus leed niet aan hoofdpijn, koorts, difteritis, kiespijn, cholera enz. tot in het oneindige, maar Hij bracht dat lichaam dat ziek kon worden in de dood en heeft daardoor de ziekten tenietgedaan, want nooit heb ik gehoord dat een dood lichaam ziek is geworden.

Dit alles moet voldoende zijn om te begrijpen dat het lichaam dood is en de Here toebehoort. De Here doet dus met het lichaam wat Hij wil. Als we ziek zijn, kan dat verband houden met boze geesten, waarover wij geen volledige overwinning hebben. Het sterven van Jezus in het lichaam verwijdert iedere boze geest uit het lichaam. Maar een onvolledige overwinning kan veroorzaken dat het lichaam onder ziekte lijdt. U zegt zelf dat u het meest geschikt bent voor geestelijke arbeid wanneer het lichaam gezond is. Dus is uw ziekte een directe verhindering voor uw dienst in de Here. Deze verhindering behoort weggenomen te worden.

De wereld is vol van boze geesten. N.N. aapte pas geleden een stuurman na, die half blind was aan ייn oog, en onmiddellijk werd zijn oog opgezet en zag eruit als het oog van de betreffende stuurman. De laatste keer dat ik B. zag was de ernstigste zwelling voorbij, want hij oordeelde zichzelf, maar het oog was nog niet normaal. Hij bediende zich van een boze geest van spot, want in Gods Geest had hij niet kunnen spotten. Paulus dreef een waarzeggende geest uit. Hand. 16:18. Zo moet iemand zich bedienen van een leugengeest om kracht te krijgen om te liegen, van een diefachtige geest om te stelen, van een ijdelheidsgeest om ijdel te zijn enz. tot in het oneindige.

Evenzo zijn er vele soorten goede geesten: de Geest van gebed, de Geest van openbaring, de Geest van wijsheid, de Geest van raad, de Geest van sterkte, de Geest van oordeel enz. Hij wil een Geest des gerichts zijn voor wie ten gerichte gezeten is en een Geest van sterkte voor wie de strijd terugdringen naar de poort.

Hieruit leren wij dat, wanneer wij toegeeflijk zijn op een punt, we ons laten overwinnen; of wanneer we “spelen” met ייn van deze boze geesten, dan krijgt zo'n geest toegang in ons lichaam en bewerkt daarin stoornissen. Men kan toch al met een half oog aan de buitenkant van de mensen zien als zij een ijdelheidsgeest herbergen.

Ik geloof intussen niet dat u een geest van ijdelheid hebt aangenomen, maar ik geloof dat u tot op zekere hoogte datgene bewondert wat groot is in de wereld; daardoor verleent u deze geest een beetje toegang, wat weer zijn invloed zal hebben op uw lichaam.

Wat is er dus anders te doen dan deze geest in het geloof krachtig te weerstaan, zodat genade en daarmee gezondheid daarvoor in de plaats kunnen komen. Voordat u deze geest overwonnen hebt, is er geen sprake van gezond worden, want maakte God u eerder beter, dan zou u met een gezond lichaam nog meer overgegeven zijn in de macht van de ijdelheidsgeest. De ziekte houdt dit nu tot op zekere hoogte tegen, zodat zij u meer tot geestelijk nut dan tot schade is. Dit betreft uw persoon, maar het is toch een wanhopige toestand, want de dienst lijdt er onder, en het gevolg daarvan is dat er niet veel vrucht komt.

Vanaf het ogenblik dat u laat gelden: het lichaam is voor de Here en de Here voor het lichaam, zult u zien dat de gezondheid bij u zal doorbreken als een vloed, want het is het meest nuttig, zowel voor u als voor Gods zaak, dat u lichamelijk gezond bent. Maar laat u de ijdelheid heersen, bereid u dan voor op ziekte, want God kent geen aanzien des persoons.

Omdat ik weet dat u de waarheid liefhebt, durf ik zo aan u te schrijven, want liefde tot de waarheid kan van de dood verlossen.

Het ga u bijzonder goed, en probeer deze geestelijke kuur, en mocht dit niet de juiste medicijn zijn, dan heeft de Here in deze zaak niet gesproken.

Maar helpt het, en wordt u beter en beter naarmate u de voet op de ijdelheid zet, dan heeft de Here gesproken en zult u in het geloof gesterkt worden en meer bekwaam worden tot de dienst.

Hiermede een hartelijke groet van uw broeder in Christus,



J.O. Smith.





“Valkyrjen”, Haugesund, 27 september 1916.


(243) Geliefde broeder N.N.,



Gods vrede.

Dank voor uw fijne brief en voor ons samenzijn in Bergen. Het was een vreugde voor mij om mondeling met u te spreken over de dingen die tot het leven, het eeuwige, behoren. Denk u in: eeuwig leven! Welk een heerlijke gave. Wanneer wij slechts een korte tijd volharden in het lijden, doordat we verzocht worden, zal God ons een eeuwig gewicht van heerlijkheid schenken. Het vlees strijdt tegen de Geest en de Geest tegen het vlees, zodat wij niet zullen doen wat wij wensen. In mijn vlees woont geen goed. Daarom moet deze tussenmuur, deze vijandschap die in Christus werd afgebroken, eveneens in mij worden afgebroken. Na deze afbraak komt een nieuwe schepping, die naar God geschapen is in waarheid, gerechtigheid en heiligheid. In Christus betekent alleen zo'n nieuwe schepping iets. Daarom, als wij voortdurend aan de dood van Christus overgeleverd worden, is dit opdat het leven van Jezus geopenbaard zal worden in ons sterfelijk vlees. Waarom het gaat, is trouw zijn in de Geest. Velen roemen hun eigen welwillendheid, maar een betrouwbaar man, wie kan hem vinden.

Br. Ellefsen heeft aan boord op de “Viking” een broeder gewonnen. Het gaat niet snel en er zijn er niet veel, maar Gode zij dank, het gaat voorwaarts. Het Woord des kruises is een kracht Gods tot behoud voor ieder die gelooft; maar helaas zijn de meesten vijanden van het kruis van Christus.

Groeten in Christus' liefde van uw broeder in de Here,



J.O. Smith.





“Valkyrjen”, ֵlesund, 21 februari 1917.


(244) Geliefde broeder N.N.,



Vrede.

God zij geloofd, Hij doet grote dingen om zijns naams wil. De broeders en zusters hier maken het goed. Het was een ware zegen om ze afgelopen zondag na een maand afwezigheid te treffen. Wanneer wij ons rein bewaren van de vaten ter onere, zullen wij een vat ter ere zijn, geheiligd, nuttig voor de eigenaar, tot iedere goede taak gereed. “Vooreerst, wacht u voor de zuurdesem, dat is de huichelarij, der farizeeכn!” Men wil alles ייn maken, vrede en welzijn scheppen, zonder lijden - zonder bloed. Maar dat zal nooit gelukken. Dat is alleen de grote kalkkwast die aan het werk is om over te schilderen. God zendt een plasregen, en dan staat de naakte werkelijkheid er weer als tevoren. Wij hebben geen behoefte aan huichelarij en overschilderen, maar aan waarheid en kracht Gods. Wij hebben geen behoefte aan: vrede, vrede terwijl er geen vrede is. Maar wij hebben het nodig om onszelf te zien zoals wij zijn, zodat wij daarna arm, blind en naakt kunnen worden, want voor de armen van geest openbaart God zijn verlossing. “Reeds zijt gij verzadigd, reeds zijt gij rijk geworden, zonder ons hebt gij u koning gemaakt,” zegt Paulus. Een ellendige toestand, waarin ook de gemeente van Laodicea zich bevond.

Wanneer de Schrift zegt dat in mij, dat is in mijn vlees, geen goed woont, dan wordt het niet beter als iemand mij vertelt dat nu alles door en door goed is. Laten wij de werkelijkheid onder ogen zien, zodat wij niet bedrogen worden. De zonde moet veroordeeld worden in het vlees, de werkingen des lichaams moeten door de Geest worden gedood. Want er is een nieuwe en levende weg gebaand door het voorhangsel, dat is zijn vlees. Hij kwam niet alleen met het water; neen! Hij kwam met het water en het bloed. Het bloed reinigt inwendig, zoals het water uitwendig reinigt. “Maar indien wij in het licht wandelen, gelijk Hij in het licht is, hebben wij gemeenschap met elkander, en het bloed van Jezus, zijn Zoon, reinigt ons van alle zonde.” De reiniging waar hier over gesproken wordt, betreft niet de zonden die men gedaan heeft en die een vrucht zijn van verzoeking; want wij wandelen immers in het licht; maar het is de reiniging van zonde die tot stand komt door het oordeel van het licht, reiniging van de inwonende zonde. Het licht veroordeelt de zonde in het vlees, en wij stemmen hiermee in. Want het oordeel begint nu bij het huis Gods, bij ons. Dit is het oordeel, dat het licht in de wereld gekomen is.

Zo God wil, reizen wij waarschijnlijk zaterdag naar Haugsholmen.

Hartelijke groeten van uw broeder,



J.O. Smith.





Horten, 7 december 1921.


(245) Geliefde broeder N.N.,



Vrede.

Hartelijk dank voor uw fijne brief, die ik vandaag heb ontvangen. Ooit zond God mij met de boot naar het westen van het land; het ziet er niet naar uit dat ik daar zo gauw weer kom. Ik ben God dankbaar voor de tijd dat ik onder de geliefde broeders en zusters daar mocht zijn; en ik ben er blij om dat jullie trouw in hetzelfde voetspoor des geloofs gaan.

Hier in Horten worden de kamers nu te klein voor samenkomsten. Ik ben blij dat wij spoedig een zaal krijgen. Wij zijn alvast begonnen stenen aan te rijden naar het bouwterrein. Ingesloten een blauwdruk van de zaal.

Wat betreft N.N., zij oefende een gezag uit, dat afweek van alles wat recht en goddelijk is. Mijn werk is altijd geweest, mensen op te voeden tot de vreze Gods en tot het dienen van elkander, zodat zelfs de grootste wordt als de geringste. Dat heb ik door Gods genade geprobeerd in praktijk te brengen; en elke andere heersersstaf - dan die van de vreze Gods - proberen wij uit alle macht te verbreken - waar wij die ook mogen aantreffen. Denk nauwkeurig daarover na, en u zult zelf vinden wat recht is. Moge God jullie samenkomst met Nieuwjaar zegenen. Groet de broeders en zusters.

Hartelijke groeten van uw broeder,



J.O. Smith.





Horten, 7 februari 1923.


(246) Geliefde broeder N.N.,



Vrede.

Dank voor uw twee fijne brieven. U zegt dat u over veel dingen licht hebt gekregen in de laatste tijd. U ziet dus dat deze moeilijkheden uzelf en vele anderen meer licht hebben gegeven. Wees daarom God dankbaar voor alles. God is zeer ijverig in het midden der gemeente. De geringste overtreding wordt gestraft. Wees daarom voorzichtig in al uw wandel, want bij God is geen aanzien des persoons, voor niemand van ons. Zolang de tucht duurt, ziet het er donker uit; maar laat u dat niet afschrikken, spoedig breekt het licht meer dan ooit door. De tucht brengt, wanneer men erdoor geoefend is, een zalige vrucht die bestaat in gerechtigheid. Gedraag u rustig in deze tijd en verwacht de Here, dan zal Hij u de uitkomst tonen. Hoe meer drukte men maakt, des te langer blijft de duisternis. Wees daarom stil, zoals de wachter wacht op de morgen.

Ook voor N.N. is er uitkomst door Jezus Christus, zelfs al is hij nu onder de tucht. Zulke dingen hebben echter hun tijd nodig. Men kan iemand in een ogenblik vergeven, maar men kan geen gemeenschap opbouwen in een ogenblik. Het is net als met de rechtvaardiging en de heiligmaking. Het eerste kan snel gebeuren, het tweede komt gaandeweg. Het is goed om gehoorzaam te zijn, maar men moet er zelf op toezien aan wie men gehoorzaam is. Er staat: Gehoorzaam uw voorgangers in den Here. Alleen in de Here moeten we hen gehoorzamen, en de voorwaarde is dat zij werkelijk mij zijn voorgegaan in de Here. Verder staat het aan een ieder om alles te beproeven en het goede te behouden. Het is alleen datgene wat ik kan verteren, dat mij tot voedsel en groei dient, het andere moet ik laten varen.

Heb een horend oor voor wat de Geest in de gemeente zegt. Haal een streep door alles wat niet in overeenstemming is met de Schriften - onverschillig van welke kant het komt. Behartig datgene wat God behartigd wil hebben, dan komt alles vanzelf in orde.

Gods rijke genade in de arbeid wens ik u toe, geliefde broeder. Wees vrijmoedig en sterk. Groet uw vrouw en vraag haar om snel te zijn al uw fouten te corrigeren - en eveneens oog te hebben voor de hare.

Hartelijke groeten aan uzelf en de broeders en zusters.

Uw broeder,



J.O. Smith.





Horten, 18 maart 1924.


(247) Geliefde broeder N.N.,



Dank voor uw fijne brief die ik vandaag kreeg.

Wat onrust verwekt is: Christus geopenbaard in het vlees. Groot is het geheimenis der godsvrucht. Dat moet beleefd worden, dat kan niet op een theoretische manier begrepen worden. Indien dit zo was, dan was het geen geheimenis der godsvrucht.

Wanneer u voor uzelf weet dat u Gods Geest gehoorzaamt, u door Hem laat leiden, dan is de zaak wat u betreft duidelijk. Wanneer of hoe u in bezit kwam van de Geest, doet niet ter zake, als u Hem maar hebt.

Wat handoplegging betreft, die kan de broeders tot geloof helpen, en kan helpen om te grijpen wat men zoekt. Er is verschil in handoplegging. Handoplegging op een pasbekeerde is niet hetzelfde als handoplegging op de oudsten. De gemeente legde de handen op Paulus en Barnabas, toen zij hen uitzonden. Handoplegging kan een speciale zegen en erkenning zijn van een dienst die iemand reeds heeft, en dat iemand gesterkt zal worden tot voortzetting van de arbeid. Het kan een hulp zijn om ergens doorheen te breken, om de Heilige Geest te ontvangen. Het komt eop aan wat ieder persoonlijk zoekt en nodig heeft. Zo zie ik persoonlijk de handoplegging. Omdat er een hele leer over handoplegging is, moet men er wel iets over kunnen zeggen. Er is ook handoplegging om zieken te genezen.

Wil de een of ander naar N.N. gaan luisteren, wees daar niet bezorgd over, laat ze maar gaan en laat ze de volle vrijheid hebben. Wij moeten geen partij stichten. Houd slechts vast wat u hebt, zodat niemand uw kroon neemt. Doe uw dienst als voor God. Wanneer ze zich hierheen en daarheen moe gelopen hebben, weten ze zelf wel een rustplaats te vinden. Dat begreep zelfs de duif, die Noach had uitgelaten.

Overigens kan ik zeggen, het helemaal met de uitleg in uw brief eens te zijn. Niet iedereen krijgt de doop met de Geest op dezelfde manier. Als u Gods Geest niet ontvangen zou hebben, dan zouden wij zeker op de een of andere manier vijandschap bemerkt hebben. Maar u hebt wat u gelooft dat u hebt, indien dit geloof het geloof van Jezus Christus, Gods Zoon is.

Er is slechts ייn geloof, ייn doop, ייn God. Wees daarom vrijmoedig en sterk. Neem ook de handoplegging te hulp in dit opzicht.

Hij werd beproefd in alles op gelijke wijze als wij, doch zonder te zondigen. Nu kunnen wij onderzoeken hoe wij worden beproefd en hoe wij lijden moeten om net als Hij niet te zondigen. Hij leed in hetgeen Hij verzocht werd. Hij nam vlees en bloed aan, omdat de kinderen daar deel aan hadden. Naar het vlees was Hij uit het geslacht van David. Daarom moest Hij de dood naar het vlees lijden, om naar de geest levend gemaakt te worden. Vrijwillig nam Hij vlees en bloed aan, en dat deed Hij om ons van de zondeval te bevrijden. Adam had voor de val geen verlosser nodig - deze theorie, dat Jezus zou zijn als Adam voor de val, is iets dat geen enkele houvast in Gods Woord heeft.

Hartelijke groeten aan uzelf en alle anderen. Uw broeder,



J.O. Smith.





Horten, 7 februari 1925.


(248) Geliefde broeder N.N.,



Vrede.

Dank voor uw fijne brief, vandaag ontvangen. Ik zie, dat u een stal gevonden hebt die ingericht kan worden tot zaal. Daar valt iets van te maken. Wij moeten ons voegen in het eenvoudige, want daarin wordt Gods wil geopenbaard. Maakt men zich een voorstelling hoe alles moet zijn en waar de zaal moet liggen enz., en is het hart vervuld van al deze gedachten, meningen en beslissingen, en vraagt men daarna of God aan dit alles zijn goedkeuring wil geven, dan is men op een dwaalspoor. Wij moeten tot God komen als onwetenden, hulpbehoevenden, vervuld van een verlangen naar datgene waarom we bidden, naar Gods hulp - dankbaar voor alles zoals Hij het doet. Dan kan God zijn wil openbaren en de noodzakelijke hulp verlenen, dan begrijpen wij dat het werkelijk God is die de gave geschonken heeft en dan heeft het zin om Hem daarvoor de eer te geven. Het is waar wat er geschreven staat: “Want zonder Mij kunt gij niets doen.”

Ik heb vaak gedacht om jullie in Oslo te bezoeken, maar men moet vaak genoegen nemen met de gedachte. Wanneer wij eenmaal het lichaam mee kunnen krijgen in de gedachtenvlucht, worden wij meer lichtbewegelijk. - Wij hebben het goed en het wordt steeds beter, al naar gelang wij de rust ingaan van alle bekommernis over de dure tijd, de tegenstand en al het andere dat voor onze vorming noodzakelijk is. Want ons geloof is overwinning. Maar zouden er geen moeilijkheden zijn, dan zou men het woord “overwinning” kunnen schrappen.

Voor het geval broeder Aslaksen alle “Tjomlingen” (inwoners van het eiland Tjome) met zich mee zou kunnen krijgen naar de conferentie, geloof ik dat hij een goede slag zou slaan. Want er zijn daar wel loodsen, maar ze kunnen niet de weg vinden naar waarheid en recht, ze hebben zelf een loods nodig.

Groet alle broeders en zusters. Uw in de Here zoekende broeder,



J.O. Smith.





Horten, 30 april 1926.


(249) Geliefde broeder N.N.,



Vrede.

Dank voor de brief en de abonnees. Wie van hen niet kunnen betalen kunnen dit jaar het blad gratis krijgen. Het volgende jaar moeten we nader overleggen.

Dank voor de uitnodiging om naar Brevik te komen. Het lijkt er deze keer niet op, dat ik naar jullie toe zal komen. Ik heb het gevoel dat jullie moeten werken met wat jullie hebben en dat een ieder zich moet oefenen in het geloven en het dicht tot God naderen in gebed. Als jullie samenkomen, bid dan veel, want alleen God kan al deze pasbekeerden op de innerlijke wegen doen standhouden. Het verheugde mij om over een ieder te horen. Ik hoop ze op de conferentie te zien. De tegenstand thuis moet overwonnen worden. Het is niet mogelijk om een discipel van Jezus te zijn en gelijktijdig een slaaf van mensen.

Ieder voor zich moet ervoor waken om niet opgeblazen te worden door de kennis die men nu heeft ontvangen. Daarom moeten ze allen vermaand worden om veel te bidden en zich verre te houden van onnodige discussies. Jullie zouden avondmaal moeten houden, wanneer jullie alleen bijeen zijn, en alles doen om de gemeenschap te versterken. Op deze wijze zullen jullie allen versterkt worden en groeien.

Groet uw gezin en een ieder van de geliefde broeders en zusters afzonderlijk met Ezechiכl 28:25.

Wees zelf hartelijk gegroet.

Uw broeder,



J.O. Smith.





Horten, 20 november 1926.


(250) Geliefde broeder N.N.,



Vrede.

Wij hadden ook deze keer een zeer gezegende conferentie, maar wij misten jou, geliefde broeder. Maar ik weet dat je gekomen zou zijn als je gelegenheid had gehad. Men ervaart het vertrouwen, de broedergemeenschap en de geestelijke eenheid sterker bij elke conferentie naarmate de jaren verstrijken. Ik geloof dat de broeders die God in de verschillende plaatsen aangesteld heeft, werkelijk dienaren Gods zijn; want in de loop der jaren zijn zij beproefd en gelouterd, en ze hebben standgehouden. Daar ben ik God heel dankbaar voor. Ook is jouw trouw in de dienst tot voortgang van het Koninkrijk Gods openbaar geworden, en ik wil door Gods genade je bemoedigen om het kleine, dat God je gaf, in trouw verder te behartigen. De grote rechter zal op die dag tot jou zeggen: “Welgedaan, gij goede en trouwe slaaf, gij waart getrouw over weinig, over veel zal Ik u zetten.” Gods loon en Gods eer doorstaan hun proef.

Groet zuster N.N. met dit Woord van Jezus: “Die de hand aan de ploeg slaat en ziet naar hetgeen achter is, is niet geschikt voor het Koninkrijk Gods.” Zij moet weten dat er grotere heerlijkheden liggen in het heiligdom dan in de voorhof. In de voorhof zijn veel mensen, want dat ligt het dichtst bij de wereld. In het heilige der heiligen ging de hogepriester slechts ייn keer per jaar binnen. Hij kwam daar in Gods nabijheid en dat was voor hem meer waard dan de nabijheid van het hele volk. Met mijn God, zei David, spring ik over een muur. Moet zuster N.N. ook niet proberen te springen over de muur, die als een hindernis op haar weg is??? Dat zal gelukken, wanneer ze met God rekening houdt.

Broeder Aslaksen zei dat hij voor de Kerstdagen Sandefjord en Brevik wilde bezoeken. Hij is nu in Fredrikstad, Drרbak en Oslo geweest en zal jullie spoedig bezoeken. De broeders en zusters in Fredrikstad strijden dapper. Er waren er 15 aanwezig op de samenkomsten met br. Aslaksen, en dat is toch een solide schare voor een arbeider die met de enkeling werkt.

Ja, laat ons acht geven op de enkeling. Kunnen we dat niet, dan kunnen we onmogelijk acht geven op twee - laat staan op een hele schare.

Groet de broeders en zusters in Brevik met Jesaja 55:8 tot het eind van het hoofdstuk. Wees zelf hartelijk gegroet met 2 Tim. 2:15. Groet je gezin.

Je broeder,



J.O. Smith.





Horten, 13 april 1927.


(251) Geliefde broeder N.N.,



Vrede.

Dank voor uw fijne brief, de eerste aan mij gericht. Het verblijdt mij, dat jullie het goed hebben in Drרbak en dat de liefde heerst. Er wordt gezegd van Johannes dat hij, toen hij oud was geworden en naar de gemeenten gedragen werd, zei: Mijn kinderen, heb elkander lief!!! Korter en duidelijker had hij het niet kunnen zeggen. De liefde bedekt een menigte van zonden. Ik schrijf dit aan u lieve broeder, omdat ik geloof dat u uw allergrootste kracht zult hebben in de “liefde”. Die is een dragende, ontwikkelende en voorwaarts leidende kracht. Neem die voor eeuwig in bezit; want die blijft, wanneer geloof en hoop verdwijnen. De liefde bouwt op, terwijl het tegenovergestelde daarvan, de “liefdeloosheid”, afbreekt.

God heeft u een goede gezindheid en een goede plaats in zijn gemeente gegeven. Wees daarvoor dankbaar en geef Hem, in de vreze des Heren, met rente terug wat u van Hem gekregen hebt. Want al het onze is van Hem, evenals alles van Hem het onze is in de liefde, die God zelf is. Onze persoonlijke ontwikkeling en alle vrucht die wij door de Geest kunnen dragen, zijn tot blijdschap en eer van de Vader. Maar omdat de “liefde”, die immers de Vader is, niet zichzelf zoekt, komt het ons ten goede - niet in onszelf en voor onszelf, maar in Hem. Al het goede komt van boven van de Vader der lichten; maar al het kwade komt van beneden, door de gezindheid van het vlees. Kies dan wat van boven komt, en dood wat van beneden komt, dan krijgt u het juiste gewicht en zult u zelf nooit te licht bevonden worden, want wat van boven is, legt gewicht in de schaal.

Groet uw vrouw en de broeders en zusters. Wees zelf hartelijk gegroet van uw toegenegen broeder,



J.O. Smith.





Horten, 15 mei 1927.


(252) Geliefde broeder N.N.,



U vraagt wat er bedoeld wordt met “het licht des Geestes in ons binnenste” en met “de Morgenster”, 2 Petr. 1:19.

Deze twee dingen komen op hetzelfde neer. Gij doet wיl, acht te geven op het profetische Woord als op een lamp, die schijnt in een duistere plaats, totdat de dag aanbreekt, en de Morgenster opgaat in uw harten; d.w.z. men doet er goed aan om acht te geven op Gods licht, ook al is het klein en ver weg. Spoedig zal men op deze wijze het daglicht zien stralen, en tenslotte blijft Hij, Christus, de Morgenster, over in ons hart, wanneer alle sterren vanwege het daglicht zijn verdwenen. Openb. 22:16. De sterren kunnen vergeleken worden met Gods geboden, maar de Morgenster bevat in zichzelf alle geboden, aangezien de eis der wet in Hem vervuld wordt. Het daglicht kan dan vergeleken worden met de Vader. Het daglicht en de Morgenster ontmoeten elkander. Dat wil zeggen: de Zoon wordt ten slotte aan de Vader onderworpen. De Morgenster wordt onzichtbaar in het daglicht. Maar toch is deze er. Wie zich stoot aan ייn gebod, wordt aan alle schuldig. In tegenstelling daarmee zal degene die acht geeft op ייn gebod en dat nauwkeurig onderhoudt, spoedig eveneens komen tot het nauwkeurig onderhouden van vele geboden, totdat de wet zijn tuchtmeester tot Christus wordt. Dan gaan alle geboden op in de ene persoon, “de Morgenster”. Het licht komt in het hart. Voordien was het er buiten. Alleen diegenen die “Gods wil doen”, ontvangen licht. Wie die weet en niet doet, blijft in de duisternis. Er is vrijmaking in Christus in aantocht voor u, en hij die zoekt zal de weg vinden. Ik ben blij, omdat ik bemerk dat u een zoekende ziel bent, die acht geeft op het profetische Woord. Volhard daarin totdat de dag aanbreekt, en de Morgenster voor u opgaat. Lees de brief aan de Galaten en Romeinen 6 en 7.

Hartelijke groeten van uw broeder in de Here,



J.O. Smith.





Horten, 22 september 1927.


(253) Geliefde broeder N.N.,



Vrede.

Dank voor uw brief van de 18e.

Wij verkondigen geen mens als hoofd, maar Christus. Hij die werd ontvangen van de Heilige Geest en geboren uit de maagd Maria, die geleden heeft onder Pontius Pilatus, gestorven en begraven, opgestaan uit de doden en gezeten is aan de rechterhand van de Vader, vanwaar Hij komen zal om te oordelen de levenden en de doden. Een andere Jezus en een ander hoofd hebben wij niet.

5 jaar lang heb ik meer strijd om N.N. gehad, dan u vermoedt. Ik heb meer dan enig ander hem verdedigd. Twee keer hebben de broeders en zusters in X. mij voorgoed vaarwel gezegd, maar ik heb nog niet de hoop voor hen opgegeven. Ze hielden mij voor afwijkend, zwak en toegeeflijk, omdat ik niet als de paus in Rome, mijn eigen mening heb opgedrongen en met geweld en macht andere meningen heb onderdrukt. Let op Gods Geest, hoe overtuigend en lankmoedig deze werkt. Een andere wijze van doen moeten geestelijke mensen niet hebben.

De fout ligt niet bij de broeders en zusters in X. maar schuilt alleen bij N.N. die vasthoudt aan zijn leiderspositie en de waardigheid wil hebben die daaruit voortvloeit. Men moet zich geen leraar of leider willen laten noemen. Hier ligt het tere punt, dat onrust veroorzaakt. Leg alle wapens neer en de vrede komt vanzelf. Ik heb zelf nooit deze eis gehad, dat men mij zou beschouwen als leider. Ik zat overal het liefst op de laagste plaats, niet alleen wat de stoelen betreft, maar ik zocht ook door Gods genade mij te buigen, opdat God op zijn tijd zou kunnen beslissen wat recht was. Jezus vernederde zichzelf; en dat is de weg naar het Hoofd. Laten wij elkander in een buigzame gezindheid ontmoeten.

U zelf moet doen wat uw geweten u toestaat. Ik zoek geen aanhangers; als dat zo was, was ik geen dienaar van Christus. Laat nu de tijd z'n werk doen, dan zal openbaar worden waar de fout ligt. Wacht op de Here. - Jezus noemde Judas vriend, en Hij gedroeg zich zo tegenover hem dat de discipelen niet wisten wie het was die Hem verraden zou. Hij hield tegen hem geen donderpreek in aller bijzijn. Hij liet alles over aan de Vader. Als wij ook alles aan Hem overlaten, dan gaat het goed. - Wij moeten ons niet voor de broeders en zusters uit Oost-Noorwegen buigen, zoals u dat noemde; maar wij moeten ons voor God buigen, en dan krijgen we gemeenschap met de broeders en zusters uit het oosten.

Laat deze brief overal waar het nuttig kan zijn lezen; want wij willen niet dat iets geheim zal zijn.

Hartelijke groeten aan u en de broeders en zusters. Uw broeder,



J.O. Smith.





Horten, 6 december 1927.


(254) Geliefde broeder N.N.,



Vrede.

Dank voor uw brief.

Wij hebben broeder Aslaksen hier. Hij houdt elke avond samenkomst, en ik geloof dat bijna alle jongeren die naar de samenkomst gingen, zich bekeerd hebben en dat vele buitenstaanders gezegend zijn. Al deze jongeren hadden veel gehoord, maar nu kwamen zij over de streep. God zij eeuwig geכerd voor al deze verlossing.

God verlost onze kinderen, want de Schrift zegt: “Want u komt de belofte toe en uw kinderen en allen die verre zijn, zovelen als de Here onze God ertoe roepen zal.” Deze jeugd kan de boodschap makkelijk begrijpen, terwijl de ouderen vaak niets verstaan.

Het verblijdt mij dat de arbeid u gelukt is. Neem alles natuurlijk en eenvoudig zoals het komt, dan gaat alles goed. God zal de oprechten tot zijn dienaren leiden.

Op de samenkomst hadden we het erover dat Jezus door zijn vlees de wet die komt met geboden en voorschriften, heeft afgeschaft. Ef. 2:15. Hij onderging de dood naar het vlees, en Hij offerde zich in de kracht van een eeuwige Geest. De wet was gegeven omwille van de overtredingen - uitingen van het vlees. Maar toen het vlees stierf, schafte Hij de wet als wet af. Ik geloof dat de meesten dit verstonden.

Ik geloof dat het zijn uitwerking had wat gezegd werd over het betamelijk gekleed gaan. Als ze nu maar niet de andere kant opgaan, doordat men zich te fraai gaat kleden. Het is moeilijk precies op de weg te blijven.

Groet de broeders en zusters. Groeten van allen hier. Hartelijke groeten van broeder



J.O. Smith.





Horten, 7 december 1927.


(255) Geliefde broeder N.N.,



Vrede.

Dank voor uw fijne brief van vandaag. Br. Aslaksen is hier en er is opwekking onder de jeugd. Br. Aslaksen kwam hier voor onze zilveren bruiloft op 27 oktober en is sindsdien hier. Vele buitenstaanders kregen ook iets om over na te denken.

Het is verharding en goddeloosheid om zich tegen de broeders te verharden. Wie zijn broeder haat is een moordenaar, en wij weten dat geen moordenaar eeuwig leven blijvend in zich heeft. Wat u betreft moet u alle liefde aan hen bewijzen. Dat is christelijk en mannelijk. Dat men zich verhardt tegen de broeders op commando van de een of ander, toont dat men niet geestelijk, noch zelfstandig is, en men zich geen eigen mening durft te vormen. Evenmin onderzoekt men de zaak tot op de bodem.

Ja, de conferentie was buitengewoon. God geeft vooruitgang op alle manieren, ere zij zijn naam. Wij hebben het hier allen goed en worden echt gezegend. De zaal komt nu goed van pas. Wij gaan door tot ongeveer 12.00 middernacht elke dag, zodat ik nu nogal vermoeid ben.

Groeten aan uw vrouw. Hartelijke groeten van uw broeder,



J.O. Smith.





Horten, 17 maart 1928.


(256) Geliefde broeder N.N.,



Vrede.

Dank voor uw fijne brief die ik vandaag ontving. Br. O., waar u over sprak in uw brief, kwam gisterenavond hier en reisde vandaag verder. Ja, dat was een ijverig en ongecompliceerd man. Maar nu komen de beproevingen!!!

Kan men, als er iets aan de hand is, rusten en geen hulp van mensen verwachten, maar God laten beschikken, dan heeft men overwinning. Gezegend hij die rust van zijn werken.

Abraham was een zoon beloofd, maar hij rustte daar niet in. Daarom nam hij Hager en verwekte Ismaכl, die jarenlang, ja eeuwenlang Israכl tot een grote plaag is geweest. Zo heb ik de ervaring dat alle onrust en bezorgdheid slechts een Ismaכl verwekt, een kind der woestijn, een tegenstander van Izaהk. In zo'n atmosfeer kunnen geen geestelijke kinderen verwekt worden.

Daarom, geliefde broeder, rust in alle dingen van alle dingen; zo verkrijgt u een Izaהk en alles met hem.

Hier leven we allemaal zo goed wij kunnen. Ik hoop velen van jullie op de conferentie te zien.

Groet de broeders en zusters en wees zelf hartelijk gegroet van uw op het land der rust afstevenende broeder,



J.O. Smith.





Horten, 9 juni 1928.


(257) Geliefde broeder N.N.,



Vrede.

Dank voor uw fijne brief van 7 juni, die ik vandaag ontving. Ik hoor dat u strijd hebt op uw werk. En zover ik begrijp, is het de belastingaangifte die de onrust veroorzaakt. Uw belastingaangifte zou dus verdiensten aan het licht hebben gebracht, die anderen niet hebben opgegeven. Is dat niet zo?7?

Ik moet aannemen dat u wijs gehandeld hebt in deze zaak, zodat u zich altijd met uw eigen dingen hebt beziggehouden en dat u zoveel als doenlijk anderen daarbuiten gehouden hebt. Hebt u dat gedaan, dan kunt u een goed geweten hebben en hun aanval op u zal afketsen op het schild des geloofs. Overigens moet een dienaar der gemeente voorbereid zijn op alle soorten lijden. De moeilijkheden moeten doorleefd worden, om voordeel te bewerken voor onszelf en om anderen te kunnen helpen. Gij zijt het zout der aarde. Het zout heeft in onze omgeving zijn uitwerking.

U hebt ook kunnen beleven dat het vlees van de vleselijke familieband niet hoger staat aangeschreven dan welk ander vlees ook. Men kan nooit hulp uit Egypte verwachten.

Overigens kan men zeggen dat al het vlees zijn weg verdorven heeft. De enige ware hulp wordt gevonden in de werkingen en leiding des Geestes en door Gods Woord. Al het andere slaat de plank mis en is mensenwerk. Daarom gaat het er in alle dingen om dat we op de Here wachten. Dat is juist en nuttig, aangezien Hij altijd een ware en onweerstaanbare beslissing neemt in iedere zaak. En die brengt echte rust en vrede met een goed geweten. Wie is daartoe bekwaam???

Ieder moet beproefd worden, en wel door vuur. Zalig is een ieder die standhoudt. Hier zal de volledige overgave in Gods hand ons bevrijden en verlossen, als we middenin de beproevingen Hem laten besturen. Al zou u tussen hemel en aarde hangen, wees stil met Jezus aan het kruis. Wees stil, mijn ziel, waarom zijt gij onrustig in mij? Ik heb mijn ziel tot stilte gebracht als een gespeend kind bij zijn moeder. Aan deze stilte bij een opgezweepte zee moet u zich gewennen, als een dienaar van Christus. Zo niet, dan zult u heen en weer geslagen worden in de golven en op het strand spoelen, en dat betekent dat u “total loss” zult zijn. Daarom gaat het erom vast en stevig te staan en de Here te verwachten. U niets voornemen op menselijke wijze. Op deze manier groeit Gods Koninkrijk naar binnen en naar buiten. Groet de broeders en zusters.

Hartelijke groeten van broeder,



J.O. Smith.





Horten, 7 december 1928.


(258) Geliefde broeder N.N.,



Vrede.

Hartelijk dank voor uw fijne brief.

Ja, ik ben het geheel eens met wat u schrijft. Het is de zonde in het vlees die scheiding veroorzaakt, dat wil zeggen wanneer dat vlees toestemming krijgt de gezindheid te beןnvloeden.

Ik kan u ermee verblijden, geliefde broeder, dat hier opwekking is geweest onder de jeugd en de kinderen. Jongens van 8 tot 18 jaar bidden luid tot God, de ייn na de ander met hun heldere en luide stemmen. Meerdere jongens van buiten de stad, die hierheen kwamen, zijn ook bekeerd. De jongens en de meisjes hebben elk hun eigen samenkomsten. En dan hebben ze ook gemeenschappelijke jeugdsamenkomsten elke zaterdagavond. Maar het is zo, dat op onze samenkomsten voor volwassenen de hele jeugd komt opdagen, en dan worden het allemaal jeugdsamenkomsten.

In Oslo heeft de gemeente de eerste verdieping van Brogate 24 gehuurd, en daar is de zaal vol geweest op de samenkomsten met br. Aslaksen. Ik stuur een brief en een briefkaart van br. Aslaksen, die de zaak zeer optimistisch ziet.

Het aantal marineofficieren zal verminderd worden, en daarom heb ik ontslag gevraagd per 15 oktober a.s. met verminderde gage. Ik schreef aan br. Aslaksen dat ik nimmer een prediker word; juist daarom schreef hij op een briefkaart: prediker J.O. Smith. Dit moet u als een grapje beschouwen.

Groet uw gezin en alle geliefde broeders en zusters die de groeten willen aannemen.

Br. Aslaksen is door God begenadigd met een bijzondere gave om Gods Woord te spreken, zodat alle monden gestopt worden en ze moeten luisteren.

Hartelijke groeten van uw in de strijd en de vrede verenigde broeder,



J.O. Smith.





Horten, 25 oktober 1932.


(259) Geliefde broeder in de Here N.N.,



Hartelijk dank voor uw brief van vandaag. Wij hebben niets tegen wie dan ook van de andere gelovigen, maar we kunnen opmerken dat de meesten niets willen weten van de gemeenschap aan het lijden van Christus. De kracht van de Geest moet omgezet worden tot gemeenschap aan het lijden en sterven van Christus, wil die kracht ons tot nut zijn. Fil. 3:10. Er is een voorhof (zondevergeving), er is “het heilige” (de geestesdoop), en er is “het heilige der heiligen” (gelijkvormig worden aan de dood van Christus). Want er zijn drie die getuigen: de Geest, het water en het bloed. Jezus kwam niet alleen met water, maar met water en bloed. Wij moeten in de kracht van de Geest ten bloede toe strijden tegen de zonde. Dan is de kracht van de Geest niet tevergeefs geweest. De waterval bij Sarpsborg is reeds eeuwenlang over de bergen naar beneden gestort en om zo te zeggen tot geen enkel nut. De mensen kregen later kennis om deze krachten te benutten om licht op te wekken en voor andere nuttige dingen. Zo is het ook met de kracht van de Geest. Die moet benut worden, wil die niet tevergeefs zijn. En dat men zich deze kracht ten nutte maakt tot geloofsgehoorzaamheid, dat stuit op tegenstand bij zovele gelovigen. Daarom ontbreekt het de leiders ook aan licht over “Christus geopenbaard in het vlees”, ja, zij verzetten zich zelfs tegen het verdergaande werk in God. Wij schieten niet op hen, maar op de geestesrichting die een vijand is van het kruis, omdat wij uit ervaring weten dat dit alles voert tot valse vrijheid.

Het is juist om te zoeken: 1) vergeving van zonden, 2) de kracht van de Geest, die wordt gegeven aan een ieder die Hem gehoorzaamt, 3) gemeenschap aan het lijden van Christus, waartoe iedere aan de Geest gehoorzame ziel op heel natuurlijke wijze moet komen. Wij hebben niets om over te strijden, als allen slechts in Jezus' voetspoor willen volgen. Maar dit is immers een individuele zaak. Men kan niet zomaar een groep mensen zover krijgen dat ze godvrezend leven.

Hartelijke groeten van uw in de Here verbonden broeder,



J.O. Smith.





Horten, 31 mei 1933.


(260) Geliefde broeder N.N.,



Vrede!

Dank voor uw brief van de 30e, waaruit ik begrijp dat u een naar waarheid zoekende ziel bent.

Om uw vraag goed te kunnen beantwoorden moet ik zeggen: Wij hebben geen naam. “Smith's vrienden” plegen buitenstaanders ons te noemen. Wij zijn slechts een vrije gemeente zonder naam en zonder menselijke organisatie.

Om dit te begrijpen moet ik een paar woorden zeggen over het begin. En daar ik het was die deze arbeid begon, mag ik iets zeggen hoe het door Gods genade toeging.

Van kindsbeen af werd ik sterk door Gods Geest getrokken. Mijn vader was een rechtvaardig man (gestorven als arsenaalbeheerder in Kristiansand S. in 1915). Hij plantte een goed zaad in ons in de kinderjaren. Toen ik vijftien en een halfjaar oud was, ging ik naar zee, en ik kwam 2 jaar later bij de marine, waar ik bijna veertig jaar diende in de verschillende rangen tot en met hoofdkanonnier. Na 6 jaar lang als gewoon matroos aan boord van een schip en in de kazerne geweest te zijn, kwam ik aan land. Alle kameraden waren weg. Het werd stil om mij heen. Gods Geest begon geweldig te spreken in mijn binnenste, en ik kon mij daartegen niet verzetten. 17 mei 1898 aan boord van de “Thor” op de hondenwacht (van 0.00 tot 4.00 des nachts) gaf ik mij aan God over en kreeg een diepe innerlijke overtuiging dat ik Hem toebehoorde. Ik ging in die tijd naar de Methodistenkerk, maar vond niet voldoende voedsel. Ik begon toen enkele kleine samenkomsten met jonge mensen te houden. Wij baden en lazen in de Bijbel. Gods Geest werkte krachtig in mij dat ik mij moest reinigen. Dat ging niet zo snel, maar ik nam alles als van God, en Hij gaf mij kracht. Twee jaar na mijn bekering, in het jaar 1900, kwam Gods Geest over mij aan boord van de kanonneerboot “Sleipner”. De Schriften werden veel gemakkelijker te begrijpen dan voorheen. Maar het opmerkelijke was dat geen van de gelovigen die ik kende mij begreep. Ik werd eenzaam. Maar toen trof ik ייn hier en een ander daar op een schip of op de marinewerf. Wij kwamen 's avonds bijeen en baden tot God en lazen de Schriften. In 1905 kwam mijn broer, tandarts Aksel Smith, tot bekering. Wij kwamen samen te Horten in 1907. Wij baden en onderzochten de Schriften. Toen trof ik in 1908 cadet Elias Aslaksen aan boord van de “Sleipner”. Wij baden en lazen in de Bijbel. Mijn broer Aksel was de eerste die mij vroeg om hem te dopen. Hij liet zich op dezelfde dag schrappen als lid van de staatskerk. Zo kwamen wij samen en braken het brood. Gedurende de oorlog kwamen wij in Finnmarken en West-Noorwegen. Tijdens verlof aan wal hielden wij, waar wij ingang vonden, samenkomsten. God zegende meer dan wij vermoedden, zodat er vandaag een groot aantal broeders en zusters is, verspreid over meerdere plaatsen. Ik hoop, geliefde broeder, dat deze kleine uiteenzetting u enig inzicht in onze arbeid geeft. Wij zijn er altijd op uit geweest ons te houden aan de vreze Gods. Wij hebben er nimmer aan gedacht een partij te stichten. Maar Gods zegen heeft bewerkt dat het is zoals het vandaag is.

Wij hebben ons nergens ingeschreven, en wij schrijven evenmin anderen in. Maar wij zijn ingeschreven in het Boek des Levens van het Lam. Onze gemeenschap bestaat in de Geest door te wandelen in het licht dat God geeft. Niet allen die tot onze broeders en zusters gerekend worden zijn even godvrezend; maar wij trachten van allen die God op onze weg zendt goede mensen te maken.

Het zou mij verheugen om een meer diepgaand gesprek met u te hebben over “Gods weg”.

Wat de mensen in de Pinkstergemeente betreft, moet u niet geloven dat wij iets tegen hen hebben. Maar wij hebben geprobeerd hen te doen begrijpen dat het er niet alleen om gaat de Geest te ontvangen, maar ook om aan die Geest gehoorzaam te zijn. Ik twijfel er niet aan dat er godvrezende mensen in de Pinkstergemeenten zijn.

Formulieren om het lidmaatschap van de staatskerk op te zeggen heb ik niet. Het moet overigens genoeg zijn te zeggen dat ik niet van plan ben mij in te schrijven in enige door mensen geordende gemeenschap. Wij weten immers dat alle partijvorming van de duivel is. Dat zijn werken van het vlees. Dat sluit andere kinderen Gods buiten, die naar de Schrift willen leven - zonder partij. Galaten 5:19 e.v.

Hartelijke groeten van uw in de Here verbonden broeder,



J.O. Smith.





Horten, 10 juni 1933.


(261) Geliefde broeder N.N.,



Vrede!

Dank voor uw fijne brief die ik vandaag ontving, u vraagt: 1) “Was het Jezus' verbrijzelde eigen wil die Hem maakte tot het licht der wereld?” Dat staat duidelijk in Joh. 5:30, dat Jezus niet zijn wil zocht, maar de wil desgenen die Hem gezonden had. Evenzo in Joh. 6:38: “Want Ik ben uit de hemel nedergedaald, niet opdat ik mijn wil zou doen, maar de wil desgenen die Mij gezonden heeft.” Jezus' wil naar het vlees moest dus verbrijzeld worden ter wille van Gods wil. Dit maakte Hem tot het Licht der wereld. Hij bracht dus olie van gestoten olijven tot verlichting.

“Indien iemand diens wil doen wil, zal hij van deze leer weten of zij van God komt, dan of Ik uit Mijzelf spreek.” Joh. 7:17.

Gods Geest zweefde over de wateren voor wij geschapen werden, dus wij moeten ophouden te vragen naar Gods oorsprong. Hij woont in een ontoegankelijk licht, en Hij is Vader naar wie alle geslacht in de hemelen en op de aarde genoemd wordt.

2 en 3) “En met betrekking tot de Geestesdoop - krijgen uw broeders en zusters in het algemeen daaraan deel, als zij er nauwelijks over spreken - of gelooft u niet in de geestesdoop?

Wij spreken over de Geestesdoop en geloven erin. Wij zetten alles in om de Geest te bezitten en Hem te gehoorzamen. Maar al dit onheilige gepraat over de Geest zonder Hem te bezitten of erin te wandelen, is een gruwel voor God en mensen. Het is de Geest die ons het lijden van Christus binnenleidt, tot licht en kennis van God.

4) “Moeten Gods kinderen zich niet organiseren tot gemeenten?”

“Want door ייn Geest zijn wij allen tot ייn lichaam gedoopt, hetzij Joden, hetzij Grieken, hetzij slaven, hetzij vrijen; en allen zijn wij met ייn Geest gedrenkt.” 1 Kor. 12:13. Het lichaam is de gemeente. Denk aan het woord “lichaam”. De Geest doopt tot ייn lichaam. Maar dat lichaam is dood vanwege de zonde; maar de geest is leven vanwege de gerechtigheid. De Geest doopt niet tot Smith's gemeente, noch tot de Pinkstergemeente, maar tot de gemeente Gods.

Maar nu wil ik u vragen, mij op het volgende te antwoorden:

1) U verklaart niet Gods Geest te hebben ontvangen. Hoe kunt u dan de eenheid in het lichaam, waartoe de Geest doopt, begrijpen? De natuurlijke mens aanvaardt immers niet de dingen die van Gods Geest zijn.

2) Hoe kon Jezus de 70 liefhebben, maar boven deze de 12 en onder de 12 de 3 en van de 3 die ene?

3) In wiens vlees werd de zonde veroordeeld? Rom. 8:3.

4) Fil. 2:6,7. Wat wil het zeggen, dat Jezus het Gode gelijk zijn niet als roof heeft geacht, maar zichzelf ontledigd heeft? En waarom deed Hij dat?

Weest u zo vriendelijk mij open en eerlijk hierop te antwoorden. Hartelijke groeten van br.



J.O. Smith





Horten, 16 juni 1933.


(262) Geliefde broeder N.N.,



Genade en vrede!

Hartelijk dank voor uw brief die ik vandaag ontving. U zegt daarin: Mijn drie vragen: olie tot verlichting, Geestesdoop, en de georganiseerde plaatselijke gemeente staan nog onbeantwoord voor mij.

Exodus 27:20 en 21. Gestoten olijven voor de lampen moest de hogepriester vragen van de kinderen Israכls, zodat altijd de lampen in orde konden zijn. Dit komt vanzelfsprekend overeen met de verbrijzelde eigen wil. Wie zijn lamp in orde wil hebben, zodat hij brandt, moet zich dit licht verschaffen doordat zijn eigen wil verbroken wordt. Jezus kwam om het tweede te laten gelden, namelijk: Gods wil. Hebr. 10:5 e.v. Gods wil is onze heiligmaking.

De doop des Geestes. Hierover kan tot in het oneindige geschreven worden. “En wij zijn getuigen van deze dingen; en ook de Heilige Geest, dien God hun gegeven heeft die Hem gehoorzaam zijn.” Hand. 5:32. De Geest is gewillig, maar het vlees is zwak. De Geest dringt binnen in ieder persoon die Hem gehoorzaamt. Wij moeten bidden om de Heilige Geest, en God geeft Hem liever dan ouders hun kinderen brood geven. Joh. 14:14 en verder. Hier is geen karigheid van Gods kant, maar van de kant van de mens is er volop ongeloof, en dat houdt de Geestesdoop tegen. Want de Geest ontvangt men door geloof. Ik zelf heb met meerderen gebeden die onmiddellijk de doop met de Heilige Geest kregen en ogenblikkelijk in tongen spraken. Maar zelf kreeg ik de Geestesdoop door de Geest te gehoorzamen. Het spreken in tongen en de uitlegging daarvan kreeg ik pas later. Vanzelfsprekend geloof ik in de Geest van voor Pinksteren, wanneer men dat zo wil noemen. Maar deze moet ons tot Pinksteren leiden. Dan hebben wij kracht gekregen om ons Pasen tegemoet te gaan. Hierin ligt de grote fout bij zovelen die alleen willen jubelen in de kracht van Pinksteren - zonder hun eigen persoonlijke Pasen tegemoet te gaan.

Breng het offer, dan komt de Geest vanzelf. Kom naar Moria met Izaהk. “Want indien wij met Hem gestorven zijn, zullen wij ook met Hem leven.”

Plaatselijke gemeenten.

Alle gemeenten moeten samengesteld zijn naar de leiding van en gedreven door de Geest. Is dat zo, dan botst de gemeente in Korinthe niet met de gemeente in Efeze. Evenmin de gemeente in Horten met die in Oslo. Ik geloof vanzelfsprekend in plaatselijke gemeenten, in apostelen, profeten en leraars, alsmede herders. Maar ik geloof niet in “toneelspelende” gemeenten, samengesteld door mensen naar bijbels model. Ik ken zulke gemeenten, met zogenaamde oudsten en profeten en apostelen, die zich bij lange na niet rein houden van hoererij en geldgierigheid. God beware ons voor zulke ellende. Zulke plaatselijke gemeenten haten het kruis en het woord des kruises.

Het is niet eenvoudig voor een jonge broeder zoals N.N., die een paar jaar bekeerd is, om bevredigende antwoorden te geven op alle vragen. Ik moet zeggen dat hij een van de weinigen is die in korte tijd zo veel licht heeft gekregen. Hij moet ijverig geweest zijn om olijven te stoten. Daaraan is geen twijfel.

Neen, geliefde broeder, ik geef geen ontwijkende antwoorden. Maar ik geloof dat u zelf met uw Izaהk om de zaak heen draait. Zo niet, dan had u sedert lang de doop met de Geest ontvangen.

U zegt: “Het is alsof in zekere zin aan het woord 'Geestesdoop' een inhoud wordt gegeven die slechts overeenkomt met het bezitten van de Geest door de wedergeborene.”

Ja, zo trouw zou men behoren te zijn, dat wanneer men werd wedergeboren, men dan geheel dood was voor al het oude. Maar dat is men niet. De Geest die men heeft en gehoorzaamt, staat daarom op ייn hoogte met de doop van Johannes, hij die adderengebroed en anderen doopte tot vergeving van zonden. Maar Johannes wees immers altijd naar Hem (Jezus), die na hem kwam.

Wie de Geest ontvangen heeft, vraagt daar niet meer naar. Precies zoals een hongerige, die genoeg gegeten heeft, niet meer naar eten vraagt. Iemand zoekt een betrekking en krijgt die. Dan houdt hij op met solliciteren. Daarentegen probeert hij later zich te bekwamen in zijn betrekking.

Mijn lieve broeder N.N. U bent ongelovig en dat is het wat u hindert. Leef in de Geest, geloof in de Geest, bid in de Geest, strijd tegen het vlees in de Geest, wees in alles gehoorzaam aan de Geest; ja, dan hebt u de Geest. Dit is niet een uit-de-weg-gaan, maar directe actie tegen alle vlees en vleselijkheid. Dat is duidelijk en gemakkelijk te begrijpen.

Ik kan niets garanderen met betrekking tot alle broeders en zusters, die naar onze samenkomsten gaan; maar dit weet ik: als men de leer volgt zoals die door de oudsten verkondigd wordt, dan wordt men gelukkig voor tijd en eeuwigheid.

Zoals de watervallen eeuwenlang over de rotsen bulderden, zo worden die nu door turbinebuizen geleid en verrichten veel werk. Zo is het ook met de Geestesdoop. De Geest zal ons de weg wijzen tot de volle waarheid. Die moet werk verrichten, niet alleen maar zich van de rotsen in het ravijn storten. Zulk een visie getuigt van weinig kennis Gods.

Hartelijke groeten. Ik begrijp dat we dichter en dichter bij de werkelijkheid komen, die vermoedelijk eindigt in een catastrofe, in het opgeven van zichzelf - in Christus' dood - en daarmee in een eindeloze zegening in de Heilige Geest. Fil. 3:10.

Uw in Voorpinksteren, in Pinksteren en in Napinksteren op Pasen aankoersende en strijdende broeder,



J.O. Smith.





Horten, 22 augustus 1933.


(263) Geliefde broeder N.N.,

Vrede!

Wij hebben geen “predikende” broeders in Oslo. Evenmin in de buurt van K. Wij doen geen moeite om van broeders predikers te maken, maar wij beijveren ons zeer hen tot discipelen te maken, zoals Jezus gebiedt. Volg Mij, zei Jezus, dan zal ik u tot vissers van mensen maken. De arbeid van mensenvissers werkt tot in het oneindige; maar van de arbeid van de meeste predikers komt weinig of niets terecht. De mensenvissers zijn bezig met de armen van geest en ze verblijden zich over ייn ziel. Maar predikers zien naar de massa's.

Hartelijke groeten van uw broeder,



J.O. Smith.





Horten, 24 oktober 1933.


(264) Geliefde broeder N.N.,

Vrede!

Met vreugde heb ik uw brief gelezen. Die getuigde van een groter begrip en van meer licht dan ooit tevoren. Toch was er ייn ding op te merken en daarom schrijf ik u. U schrijft ongeveer zo:

“Mijn vrouw vertelde mij, dat de andere broeders en zusters hier denken dat ik wat hard en liefdeloos ben. Misschien ben ik iets te ijverig en liefdeloos, enz.”

Nu is de kwestie deze, dat wat de broeders en zusters daarginds liefde noemen, misschien helemaal geen liefde is. Liefde tot het vlees noemt men vaak liefde. Gods liefde strijdt tegen de vleselijke liefde. Want vlees en geest staan tegenover elkander. Van nu af aan zullen 2 zijn tegen 3 en 3 tegen 2 in ייn en hetzelfde huis. Want Jezus kwam niet met vrede voor het vlees, maar met strijd. Het is goed om ijverig te zijn, want dat verteert het zelfleven. “De ijver voor uw huis heeft Mij verteerd.”

Dus: Gods werkingen in u zijn helemaal juist, maar u gelooft dat ze verkeerd zijn. Geloof meer in Gods getuigenis dan in het getuigenis van mensen, dan gaat het absoluut goed.

Het was werkelijk een vreugde uw brief te lezen. Moge God u zegenen met verdere groei.

Na de conferentie heb ik gedacht naar Denemarken te reizen, zo God wil. Daarginds gaat het licht op voor velen.

Hartelijke groeten van uw broeder in de Here,



J.O. Smith.





Drרbak, 4 januari 1934.


(265) Geliefde broeder N.N.,

Vrede.

Hartelijk dank voor het samenzijn tijdens de conferentie. Ik ben er gewoon verbaasd over hoeveel aansluiting er van alle kanten komt. God zegent op alle manieren. De verkondiging wordt ook dieper en inniger. Zijn naam zij geloofd.

Wij moeten volkomen bekwaam gemaakt worden tot dienstbetoon. Hier is ook bij inbegrepen dat broeders, die niet de dienst des Woords hebben, te ijverig zijn om te spreken. Dat werd ook twee keer gezegd toen ik in X. was, maar het ziet ernaar uit dat het niet werd begrepen door hen wie het betreft. Er zijn een paar broeders in het bijzonder, die veel te lang spreken. N.N. komt naar voren en preekt te pas en te onpas. Op getuigenissamenkomsten kunnen immers allen spreken of getuigen, maar ook daar moet men de mensen niet plagen. Alles moet tot opbouw geschieden. Indien u die twee zover krijgen kunt dat zij meer bescheiden zijn, dan zou de gemeente minder overlast lijden en alles zou meer opbouwend zijn en met meer wijsheid gepaard gaan. Ik neem aan dat u dit al lang geleden gemerkt hebt. Naarmate alles met meer wijsheid gepaard gaat komt er meer vooruitgang. Tracht door Gods genade alles wat verderf brengt te verwijderen. Wees niet bang om het aan te pakken. Het is het beste om het hun onder vier ogen te zeggen. Wanneer zij er daarna geen verandering in aanbrengen, moeten ze in het openbaar berispt worden.

Wanneer de werkingen des Geestes ontbreken of ophouden in een toespraak en de persoon spreekt dan verder, dan is het slechts vlees. Het zwaard over zulk vlees! Nutteloze herhalingen en spitsvondig godsdienstig gepraat voeren slechts ten verderve.

Ik schrijf dit alleen maar, om de vooruitgang te bevorderen.

Hartelijke groeten van uw broeder



J.O. Smith.





Horten, 8 februari 1934. (266)


Geliefde broeder N.N.,

Hartelijk dank voor de brief van de 6e. Het verblijdt mij zeer dat u meer getroost op het leven ziet dan ooit tevoren, en dat de Nieuwjaarsconferentie u goed gedaan heeft.

Naar zijn raadsbesluit heeft Hij ons voortgebracht door het woord der waarheid, om in zekere zin eerstelingen te zijn onder zijn schepselen. Jak. 1:18. Hieruit zien we dat de waarheid ons voortbrengt om eerstelingen te zijn. Die maakt vrij en verlost ons. Jezus is de waarheid, daarom moet zijn bruid uit de waarheid zijn. Christus' Geest is de Geest der waarheid. Laten wij daarom de waarheid aanvaarden zodat wij verlosten kunnen worden; want allen die de liefde tot de waarheid niet aanvaarden, zullen verloren gaan, omdat ze een welgevallen hebben in de ongerechtigheid. 2 Tess. 2:11 en 12.

Laten wij daarom voorzichtig zijn met wat we geloven en met wat we aannemen. Gods Woord is werkzaam in een ieder die gelooft in Jezus Christus, want in ons ontwikkelt zich een leven. Elk ander geloof is als lucht en wind. Het brengt niets voort.

Hartelijk dank voor de uitnodiging om te komen en enkele bijbelstudies te houden. Ik heb immers geen andere lust dan om te arbeiden in de dienst van het Woord en van de Geest. En in het bijzonder heb ik er geloof voor om in gesprekken te arbeiden met mensen in kleinere kring, onder vier ogen. Maar de tijd kan ik nu niet zo nauwkeurig vaststellen. Op het ogenblik is br. S. Bratlie hier. Hij was na de Nieuwjaarsconferentie in Hרnefoss en in Hen, waar opwekking was.

12 februari. Nu hebben we een bidstond gehad en gebeden om de genadegaven. Wij zijn van plan daarmee door te gaan. Het was heel gezegend. O.a. werd er gebeden om de gave van genezing en van het spreken in tongen. Wij hebben elke avond samenkomst, en alle samenkomsten zijn gericht op het innerlijke leven en op meer licht en openbaringen van God.

Ik zal u schrijven met de vraag of het u uitkomt dat ik kom, als het hier past. Uw vraag of ik 8 dagen kan blijven, kan ik nu niet beantwoorden. Dat zullen we in de geest merken als we samenkomen.

In elk geval verblijd ik mij om met jullie samen te komen voor gebed en bijbelstudie. Bid alvast voor deze samenkomsten, zodat de harten open en ontvankelijk zijn.

Eerstkomende zondag is er conferentie in Sandefjord. Ik hoop dat velen van Tרnsberg, Brevik en Porsgrunn komen. Pas geleden bekeerden er zich vijf op ייn avond in de gemeente in Brevik. Het waren twee echtparen en een man. Er is opwekking in de omgeving van Brevik.

Hartelijke groeten aan u en uw gezin, evenals aan de broeders en zusters, van broeder



J.O. Smith.





Horten, 4 maart 1934.


(267) Geliefde broeder N.N.,

Vrede!

Hartelijk dank voor uw fijne brief. Ja, nu hebben we de meest wonderlijke conferentie gehad, die ik beleefd heb. Zoals u weet, hebben wij ongeveer anderhalve maand voor de conferentie gebeden. Velen in Horten werden gedoopt met de Heilige Geest en spraken in tongen. Toen kwamen Witte Donderdag en Goede Vrijdag met de broederconferentie. Er werd gebeden zoals ik nog nooit eerder gehoord heb. Er werd in nood geroepen. De een na de ander werd vervuld met de Heilige Geest. Wij kregen geen tijd om iets anders te doen dan te bidden. De Geest des gebeds greep allen aan.

De eerste en tweede Paasdag kwamen ook de zusters naar de conferentie. Er was ייn grote zee van gebeden, tot ver na middernacht. Ik denk dat ongeveer 100 van de broeders en zusters de gave van het spreken in tongen kregen, naast allen die werden vervuld met de Heilige Geest. Meerdere zieken werden genezen. Ook in de gezinnen en in de hotels werd gebeden. Noch in 1907, noch later heb ik zoiets gezien.

Ja, het helpt om te bidden en niet moe te worden. Allen reisden huiswaarts van de conferentie met grote rijkdommen en ik ben er zeker van dat de Geest van gebed zich over vele steden zal verspreiden.

Wanneer u deze brief voorleest aan alle broeders en zusters, groet hen dan allen hartelijk van br. S. Bratlie en van mij. Wij denken aan alle goede dagen bij jullie. - Groet uw vrouw en kinderen. Hartelijk bent u zelf gegroet van uw toegenegen broeder,



J.O. Smith.





Horten, 24 april 1934.


(268) Geliefde broeder N.N.,

Gods goede vrede.

Hartelijk dank voor uw fijne brief met de zeven nieuwe abonnementen.

Wat u schrijft dat u dor bent, niet voldoende ontledigd, enz., dat is de weg tot armoede in de geest. Dat is het voorbereidende grondwerk voor het bouwwerk. Wees er niet bang voor, God bereidt toe, Hij ontledigt, Hij geeft ons genade en geloof en Hij maakt ons nederig van hart. Volg eenvoudig zijn werkingen, dan voert alles tot het doel. Blijf met waakzaamheid en gebed de Here verwachten, dan komt de hulp (de vroege en de spade regen), wanneer u die het minst verwacht. God is niet onrechtvaardig, zodat Hij diegenen zou teleurstellen die dag en nacht tot Hem roepen; nee, Hij zal zich haasten om hen recht te verschaffen. Ieder die bidt, ontvangt, die klopt zal open gedaan worden. Alleen: houd aan, geef nooit op voor u vervuld wordt van de Heilige Geest en van geloof.

Denk eraan dat alles wat God doet, een “weg” is. Er is een weg om ootmoedig en arm in de Geest te worden. Dus zijn het geen eigen werken, maar is het Gods werk. Dit moet men geloven, en dan komen blijdschap en vrede. De armoede in de geest is de bedding van de beek, waarin het levende water zal stromen. U vraagt: “Verblijdt u in de Here! Kan ik zelf deze blijdschap scheppen?” Ja, u gelooft immers in de armoede in de geest, en dan gelooft u tegelijk: Zalig zijn de armen van geest. Daardoor komt blijdschap, want het Koninkrijk der hemelen behoort dezulken toe. Halleluja! Dat is vreugde te midden van droefheid. Jawel, geliefde broeder, het gaat goed zoals het gaat. Duizendmaal erger is het voor hem die rijk en verzadigd is en in overvloed leeft en aan niets gebrek heeft, en toch blind, arm en naakt is zonder het te weten. Openb. 3:14-22.

Wij gaan door met de bidstonden hier. Wij bidden om gaven van genezing en om opwekking. God doet op veel plaatsen grote dingen.

Groet de broeders en zusters en uw gezin. Wees zelf hartelijk gegroet met Johannes 15:3-8.

Uw broeder in de Here,



J.O. Smith.





Horten, 3 juli 1934.


(269) Geliefde broeder N.N.,

Vrede!

Hartelijk dank voor uw fijne brief. Ik lees daarin dat u opnieuw mij en mijn vrouw uitnodigt. Ik herinner mij nog de uitnodiging van uw vrouw, toen wij aan tafel zaten, en hoe u daarmee instemde. Maar wij zijn niet zulke mensen die zo gemakkelijk de goedheid van onze medemensen accepteren. Onze arbeid bestaat erin om mensen te helpen naar de goedheid en wijsheid die God geeft. En ik zou u ook graag willen helpen, lieve broeder.

Wat uw geestelijk leven betreft, zoek persoonlijk God. Wendt u niet tot de velen, want in de regel kunnen zij zichzelf niet helpen, laat staan anderen. Er was slechts ייn uit duizend, die op de dag der benauwdheid kon helpen, zei Elihu. Job 33:23.

Door de wet des geloofs worden wij gerechtvaardigd voor God. Maar het geloof heeft niets met de wet te maken. Gal. 3:4. Als er een wet was die levend kon maken, dan was werkelijk door de wet gerechtigheid te verkrijgen. Maar nu heeft God alles onder de zonde besloten, opdat de belofte door het geloof het deel zou worden van hen die geloven. Dus moet u geloven. Gal. 3:21-22.

Vanaf het moment dat u gelooft, zijn de beloften van u. De Geest krijgen wij door geloof, niet door werken der wet. Ik geloof werkelijk dat u besmet bent door het ongeloof en de werken der wet van de Galaten. God wil u daarvan verlossen doordat u overgegeven wordt aan de wet des Geestes, die levend maakt. Die maakt onze mensengeest levend; want de laatste Adam is geworden tot een levendmakende geest. Wij worden dus levend gemaakt door de laatste Adam. Alleen door deze wet kunnen wij deel krijgen aan de gerechtigheid.

Mijn vrouw en ik danken u en uw vrouw voor uw oprechte liefde en de uitnodiging, die wij helaas nu niet kunnen aanvaarden.

Hartelijke groeten aan u beiden.

Uw broeder,



J.O. Smith.





Horten, 19 september 1934.


(270) Geliefde broeder N.N.,

Gods goede vrede.

Br. S. Bratlie en ik zijn in Telemark, Brevik, Porsgrunn en Skien geweest. Morgen nog reis ik via Brevik naar Kristiansand S. God heeft overal gezegend. Steeds meerderen in de genoemde plaatsen hebben licht gekregen. In Skien hadden wij een advertentie geplaatst: “Waardoor is de Pinksteropwekking gestagneerd.” De zaal was vol, zodat ze op het podium zaten en buiten de zaal in de gang stonden. De meesten waren zeker van de Pinkstergemeente. Wij legden uit, dat de opwekking was gestagneerd in de mensen van de Pinkstergemeente zelf, omdat zij niet in Christus' lijdensgemeenschap zijn binnengegaan, waardoor zij de derde getuige, het bloed, zouden kunnen krijgen. Er was vrijheid om een getuigenis te geven, en niemand sprak een woord tegen. Maar zij gingen naar buiten en zeiden: Dat is waar. Het heeft geen zin om tegen de waarheid te strijden, 't Is te hopen dat alles zijn uitwerking ten goede zal hebben.

Velen zijn vijanden van Christus' kruis. Geen vijanden van vergeving van zonden, evenmin van de “Geestesdoop”, ook niet van de “genadegaven”, evenmin van “dat Christus zijn kruis droeg”; maar vijanden van “zelf zijn kruis opnemen” en Hem navolgen. Daarom blijft men jaar in jaar uit “op de plaats rust” staan, zonder dat men van zijn plaats komt. Gods Woord moet gedaan en geleerd worden. Hand. 1:1-2. Dan pas wordt het Woord vlees.

Gods Geest is een leraar ter gerechtigheid. Toen Jezus de belofte gaf dat de Geest zou komen, was dit een mededeling en geen leer. De leer krijgen wij van de Geest door Hem te volgen en Hem te gehoorzamen. De meesten hebben geen leer, maar houden vast aan de “mededeling”.

Groet uw vrouw en kinderen en de broeders en zusters. Verblijd u te allen tijde, bid zonder ophouden. Het verblijdt mij dat u wilt luisteren naar de werkingen des Geestes in uw binnenste. Hierdoor zult u grondig leren onderscheiden tussen goed en kwaad. Indien u dan het goede liefhebt en het kwade haat, slaat u de weg in waarop Jezus gezalfd werd met vreugdeolie boven zijn deelgenoten. Blijdschap krijgen we door Gods Woord te doen. Wijk daar nooit van af, want dat is de leer van Christus, en die heb ik gekozen tot mijn leer.

Hartelijke groeten van uw in de Here toegenegen broeder,



J.O. Smith.





Horten, 27 september 1934.


(271) Geliefde broeder N.N.,

Ik geloof dat men allereerst en allermeest de schapen en lammeren binnen de gemeente moet hoeden, zodat die kunnen voelen dat ze daar een thuis hebben.

Er is in X. behoefte aan een gemeente, waar de oprechten in stilte kunnen samenkomen om samen te worden opgebouwd tot een woonstede Gods in de Geest. Maar ijvert men teveel naar buiten, dan moet het innerlijke eronder lijden. Als u de gemeentesamenkomsten op het innerlijk gericht houdt, zal de geest van tucht en zalving u helpen om de meer naar buiten gerichte elementen op hun plaats te houden. Dan zullen tevens alle oprechten zich tevreden voelen en voedsel krijgen.

Extra goddeloze elementen moeten behandeld worden door 's levens lot, zodat ze een hoop verderf oogsten van wat ze zaaien. Misschien kunnen ze dan tot andere gedachten komen. Als een van hen misschien betere gedachten heeft, zal hij zich afscheiden van de slechtsten onder hen.

U voelt, zegt u, dat ik af en toe enigszins op afstand sta. Ik ervaar dit niet zo. Maar de school van het leven heeft mij geleerd het leven en de verhoudingen zo te nemen, dat er die gepaste afstand is die Gods Geest daar laat zijn. Zo voelt u het zeker ook tegenover de ander. Dit doet geen inbreuk op de gemeenschap in het licht, maar dit is de juiste houding tot elkaar in het licht van Christus. Als wij het zo niet nemen, valt alle respect voor elkaar weg, maar juist hierin en hierdoor vermeerdert en gedijt de liefde en de gemeenschap. Alles ontwikkelt zich ten goede. Daarom moet de bij de dienst behorende afstand er noodzakelijk zijn, en alleen ontrouw kan die tenietdoen.

Dit is iets waar men gewoonlijk nooit over spreekt, maar u hebt zelf van mij een uitleg verlangd, en ik geloof dat u het zeer wel begrijpt, omdat u immers ook zelf in uw dienst deze verhouding tot anderen hebt.

Hierdoor worden we dus niet gescheiden, maar in Christus worden we naar elkaar toegetrokken, Hij die allen tot zich trekt. Zoals geschreven staat: “Maar die ons met u verbindt in Christus en die ons gezalfd heeft, is God.” Er zijn zeker vele woningen in de ene gemeenschap en in de ene Here en in het ene geloof. Hier liep Paulus alsof alleen hij de prijs zou winnen. De afstand vermindert naarmate de snelheid groter wordt. Maar dat zet ons aan om nog harder te lopen.

Ik weet dat u dit begrijpt en daarom schrijf ik u dit ook. Ik zou willen dat u mij voorbij liep, zodat ik de afstand als pijnlijk zou ervaren.

Hartelijke groeten van uw altijd in de dienst toegenegen en geןnteresseerde dienaar,



J.O. Smith.





Horten, 26 oktober 1934. (272)


Geliefde broeder N.N.,

Vrede.

Hartelijk dank voor de brief. Ja, wij hebben genoeg aanbevelingsbrieven, maar aan dienaren schort het ons. De Korintiכrs waren de brief van de apostel, maar ze waren niet zijn medearbeiders. Dat was Timote�s echter wel. Van zulken zijn er helaas niet veel.

Het verheugt mij dat u naar de conferentie komt. Onlangs ben ik in Oslo, Drרbak en Tרnsberg geweest en heb bijbelstudies gehouden. Dat was beslist zeer noodzakelijk, want er is veel verborgen in het lichaam, waarin alle schatten van wijsheid en kennis verborgen aanwezig zijn. Wanneer wij even ijverig waren om deze innerlijke schatten te pakken te krijgen als wij naar buiten zielen vissen, geloof ik dat we veel grotere innerlijke resultaten zouden verkrijgen en veel beter toegerust zouden worden, ook als mensenvissers. Want het is de wijze, die zielen vangt. Weliswaar kan een opwekking door een of andere persoon gelukken, maar heeft hij geen wijsheid, dan is hij niet in staat zijn vangst te behouden. Daar hebben wij genoeg van gezien.

Overigens kan ik zeggen dat ik mij zeer inspan dat de broeders mij voorgaan in het Koninkrijk der hemelen, ook u, lieve broeder, die tot voor kort afgoden van hout diende.

God is goed, zijn goedertierenheid duurt tot in eeuwigheid. Hij breekt al het grote en hoge af en plaatst de arme onder vorsten, onder de vorsten van zijn volk. Ere zij zijn rechtvaardigheid en liefde.

Groet uw gezin en wees zelf hartelijk gegroet van uw broeder in dezelfde genade en onder gelijke voorwaarden,



J.O. Smith.





Horten, 19 januari 1935.


(273) Geliefde broeder N.N.,

Vrede.

Dank u hartelijk voor uw brief.

Alles gaat hier zijn gewone gang. De jeugd houdt samenkomsten. De engel moest Gods tempel, het altaar en die daar aanbidden, opmeten; maar de voorhof buiten de tempel moest niet gemeten worden, want die zou door de heidenen vertreden worden. Openb. 11.

Er zijn twee soorten christenen: 1) tempelchristenen en 2) voorhofchristenen. De tempel is het lichaam, zij kunnen deel hebben aan de groei van het lichaam; maar zij die slechts leven van vergeving van zonden, zijn voorhofchristenen, en bij hen kan geen enkele millimeter groei gemeten worden. En toch zeggen ze van zichzelf dat ze rijk en verzadigd zijn.

Houd daarom geen rekening met waarschuwingen en achterklap van de voorhofchristenen, want zij zijn verdeeld in drie- א vierhonderd partijen. Jezus bad dat wij allen ייn zouden zijn. Dat is het tempelchristendom (de tempel van zijn lichaam). Hoeveel moeite moet een oprechte ziel niet doen om van alle partijen los te komen en de tempel binnen te gaan, waar alle tussenmuren zijn weggebroken. Gode zij dank voor zijn heerlijke verlossing. De wereld kan niet geloven tengevolge van de onenigheid en partijschappen van de christenen. En toch is er maar ייn Here, ייn geloof, ייn doop, ייn stem (de stem van de Trooster), ייn lichaam, ייn God, die aller Vader is. Want Christus is niet gedeeld. Partijschap is grove zonde. En dan strijden ze met alle kracht die in hen is tegen het tempelchristendom. Zij menen Gode een dienst te bewijzen door een ieder die van hen uitgaat tot Hem - buiten de legerplaats - (naar de geest) te doden.

Ik heb hier iets over geschreven in het maartnummer van “Skjulte Skatter”.

Br. Aslaksen is in Bergen geweest en is nu in Mוlרy. In Kopenhagen is een echtpaar tot bekering gekomen. Het gaat allerwegen vooruit.

Hartelijke groeten aan u, uw gezin en de broeders en zusters van uw toegenegen broeder,



J.O. Smith.





Horten, 7 december 1935.


(274) Geliefde broeder N.N.,

Vrede.

Hartelijk dank voor uw fijne brief. Het verblijdt mij, dat het goed gaat bij u en in de plaatsen in de omgeving. Jarenlange trouw wordt goed beloond.

Ik kom nu juist van de samenkomst. Er werd gesproken over de hoer, die de aarde verderft. Wanneer Gods Geest zijn licht over deze dingen laat schijnen, dan word je er gewoon bang van. Gezegend is het om van haar weg te komen.

Door Gods genade gaat het ons goed hier in Horten. Het is al gauw weer Kerst. De jaren gaan voorbij en onze werken komen uit ons leven tevoorschijn. En er komt een dag, dat wij met onze daden tegenover onze grote Heer en Rechter zullen staan.

Er zijn nu zoveel broeders en zusters op diverse plaatsen, en waar ik ze bezocht heb zie ik ze nog hun huizen in- en uitgaan. Zo is het ook met de broeders en zusters in West-Noorwegen en Denemarken.

Hartelijke groeten aan u en uw gezin en ook de broeders en zusters. Een gezegende Kerst wens ik u allen. Uw broeder in de Here,



J.O. Smith.





Brevik, 21 februari 1936.


(275) Geliefde broeder N.N.,

Genade en vrede.

Het is gezegend genade en kracht te ontvangen om de broeders en zusters te bezoeken. Wonderlijk hoe gezond ik mij voel, ondanks die late avondsamenkomsten. Ik ben nu in Fredrikstad, Sandeford, Brevik, Porsgrunn en Langesund geweest. We hebben gedacht vanavond naar Herרya en zaterdag naar Skien te gaan. Het is wonderlijk de broeders en zusters te bezoeken en het brood des levens samen met hen te delen. Zij worden wakker voor grotere rijkdommen in Christus en zij worden zich bewust van hun erfenis in Hem. Er is veel arbeid te verrichten in alle plaatsen, maar het is grotendeels een verborgen werk voor het verborgen leven met Christus in God. Voor die arbeid hebben wij onze roem in Christus in onze dienst voor God. Rom. 15:17. Daarom ben ik tevreden met mijn erfdeel achter de schermen, en ik wens achter de schermen te blijven tot het eind van mijn dagen, omdat zo mijn werk het beste resultaat oplevert. Om dezelfde reden kan ik niet hoog opgeven over uiterlijke resultaten. Maar wat in het innerlijk wordt bewerkt door geloof en licht, zal op zijn tijd in het openbaar zichtbaar worden. Maar dan is er zoveel tijd overheen gegaan, dat de eer aan God toekomt. En dat is toch ook rechtvaardig, aangezien Hij het is die zowel het willen als het werken in ons werkt.

Evenwel kan als een algemene regel gesteld worden, dat men allerwegen grotere drang heeft om naar buiten te werken dan om naar binnen toe te werken. Daarom wordt het ons een gewoonte, te arbeiden dat de gemeenten op het innerlijke gericht worden, op het getuigenis van Christus: Geest, water en bloed. Op de weg door het voorhangsel tot in het heiligdom. Offerpriesterdienst, om geloofsgehoorzaamheid te bewerken. Als we dit niet doen, is ons werk tevergeefs.

Hier zijn open deuren en voor ons relatief veel mensen. Allerwegen gaat het licht op. De waarschuwingen en het lawaai van onze tegenstanders verdwijnen in de overvloedige werkingen van het licht der genade. De leer van het geheimenis der godsvrucht verteert allerwegen de antichristelijke tegenstand. Dit geeft ons vreugde en kracht om verder te overwinnen.

Groet uw gezin en de broeders en zusters. Hartelijke groeten van ons allen hier. Uw broeder,



J.O. Smith.





Horten, 29 december 1940.


(276) Geliefde broeder N.N.,

Vrede.

Hartelijk dank voor uw fijne brief. Inderdaad hebt u goed gehandeld in uw houding betreffende het Kerstfeest, en dat u in de oude “Skjulte Skatter” hebt nagegaan wat daarover gezegd is.

Nu is het zo, dat God alles onder de zonde heeft besloten, opdat Hij zich over allen zou kunnen ontfermen. Er zijn talloze voorbeelden te noemen, en je kunt achter alles zonde zoeken.

Twee broeders ontdekten destijds, dat het zonde was om te zeggen: “Wees zo goed” (Noors voor: alstublieft), of “Dank u wel”, want men mag alleen de Vader dankzeggen voor alle dingen. Ze lieten het dadelijk los, toen ik hen uitlegde dat het slechts een beleefdheidsvorm was om te zeggen “Wees zo goed.” Ik bedoelde daarmee niet dat ze zo goed waren, want slechts ייn is goed, namelijk God.

Een broeder wilde geen gordijnen hebben; die namen het licht weg en waren onpraktisch. Nu heeft hij al vele jaren gordijnen. Of een gesteven boord dragen, dat kan men zien als ijdelheid en afgoderij, een das is immers veel zachter en warmer. Zalm en biefstuk eten kun je zien als afgoderij, want haring en aardappels zijn veel goedkoper. Zo kunnen we tot in het oneindige doorgaan.

Dat is “de bof”, geestelijke “bof”. En die de bof hebben moeten geןsoleerd worden totdat zij beter zijn, want het is besmettelijk.

Hebzucht, hoererij enz. is afgodendienst, omdat die in het lichaam zijn gelege,n en die stellen het hele jaar door hun eisen. Maar van een kerstboom ייn keer per jaar, heeft men na 14 dagen of drie weken genoeg en dan gooit men hem weg. Het is geen nieuwe openbaring van God om de kerstboom te verwerpen. Dat zijn oude bedenksels die geen houvast hebben in Gods woord.

Houd vast aan wat u gehoord en geleerd hebt, en wijk nooit daarvan af. Het is beter dat men feest viert ter gedachtenis van Jezus' geboorte, dan dat men heidense dans en drinkgelagen houdt in 't hartje van de winter. En waar staat het dat Jezus in de zomer geboren is? Of welke rol speelt dat? Voor ons past het 't best in de donkere tijd Kerstfeest te vieren. Wij moeten wat beweeglijk in de geest zijn, dan begrijpen we alles veel beter.

Groet uw gezin en de broeders en zusters.



Uw broeder J.O. Smith.





Horten, 25 april 1941.


(277) Geliefde broeder N.N.,

Gods goede vrede.

Hartelijk dank voor uw goede brief en voor de ijver die u aan de dag legt. Het was een vreugde voor mij om te horen van jullie goede conferentie in Bergen. - Met Pinksteren is er broederconferentie in Horten, en de broeders uit Stavanger zijn hartelijk welkom.

Mijn roeping en verkiezing is om een stil en een rustig leven te leiden. Mijn geweten veroorlooft mij niet om rond te reizen en massabijeenkomsten te houden. Zou ik door Gods genade enkele discipelen kunnen winnen, dan zou ik daar erg dankbaar voor zijn. Dan moeten die op hun beurt hun roeping volgen. Ik hoop dat u dit begrijpt. Men mag niet het middelpunt van de cirkel naar de omtrek verleggen, evenmin mag men een boot zo beladen dat hij met de boeg of het achterschip omhoog steekt. Er moet een juist evenwicht zijn.

Een conferentie is als een groot feest met vuurwerk, maar het zijn de rustige uren met de leiding van de Geest in de Schriften, die merg in het gebeente geven. Daarom, als God genade, gezondheid en gelegenheid geeft, wilde ik graag in alle stilte bij jullie komen, zonder conferentie; want ik heb veel goeds over de broeders en zusters in Stavanger gehoord. Als u maar niet teleurgesteld bent over al mijn zwakheid; want ik zie te slecht om nog te kunnen lezen. Ongeveer twee maanden geleden ging mijn gezichtsvermogen hard achteruit.

Wij hadden goede conferenties in Brevik en Drammen met Pasen. Hier in het oosten van het land is er ook veel waar we zorg aan moeten besteden. Het moeilijkste van alles is bekwame arbeiders te vinden. Ze krijgen wel een hoop kennis, maar missen de evenredige ballast. Dan worden alle zeilen bijgezet en ze kapseizen, ondanks al hun kennis. Het gaat er voor hen om zoveel mogelijk gezien te worden. Ook dat is ijdele eer. Zich verheugen in het licht van een ander en volle zeilen voeren houdt geen stand in de storm op de dag der beproeving.

Groet uw gezin en de broeders en zusters. Hartelijke groeten, uw broeder,



J.O. Smith.





Horten, 28 mei 1942.


(278) Geliefde broeder N.N.,

Vrede.

Hartelijk dank voor uw brief.

Wat N.N. betreft, ik kan hem in zoverre begrijpen dat hij een zeer ijverige broeder was, die zich beijverde om te doen wat goed is, maar hij deed dit op een wettische manier in plaats van dit te doen naar de werkingen des Geestes. Een gevolg daarvan was dat hij veel arbeidde en weinig at, en wanneer hij naar de andere broeders en zusters keek vond hij dat ze heel ver bij hem achterbleven.

Er is vele jaren geleden in het Deens een boek uitgekomen, vertaald uit het Duits, dat heette “Theologia Deutsch”. Ik neem aan dat dit boek circa 100 jaar voor Luther geschreven is. Dit boek beschrijft personen, die van het geloof afgedwaald zijn en die in de eeuwigheid gelijk wilden zijn aan Jezus Christus in de eeuwigheid, of aan God zelf. Zij verheffen zich boven de gemeente en willen haar profeten zijn. Wat hun ontbreekt, is dat zij niet langs een geestelijke, natuurlijke weg opgroeien tot Hem die het Hoofd is; de geestelijke dwaling in hun verbeelding heeft dat bewerkt. Een gevolg hiervan is dat ze eigenmachtige, eigenzinnige en met zichzelf ingenomen mensen worden. Zij nemen niet de juiste plaats in als lid in de gemeente en kunnen ook niet op natuurlijke wijze samenwerken met de andere leden. Zij voelen zich belangrijker dan de hele gemeente; ze staan boven haar als geestelijk dictator.

Dit is opgeblazenheid. Ik mag aannemen dat br. N.N. in een dergelijke toestand is geweest zoals boven besproken, en deze toestand kon hij niet langer volhouden toen het hem duidelijk werd dat hij fout was.

Ik zie uit uw brief dat u hem gewaarschuwd en vermaand hebt om het op een andere manier te doen, maar zonder resultaat, zodat u niets ten laste kan worden gelegd voor wat er gebeurd is, maar alleen: trek er lering uit en waak er zeer voor dat iets dergelijks zich niet zal herhalen.

Br. Th. Ellefsen ontsliep in het geloof in zijn Zaligmaker op de 21e om 16.05 uur, 66 jaar oud. Hij werd begraven vanuit onze zaal in Horten, de 26e om 14.00 uur. Direct na de begrafenis kwamen de broeders en zusters in de zaal bijeen voor de herdenkingssamenkomst. Daar waren broeders en zusters van vele plaatsen gekomen. Br. Ellefsen werd geschilderd als een rustige en zeer werkzame broeder. Gedurende de eerste wereldoorlog werkte hij in Finnmarken en in het westen van het land. Nadat hij de marine had verlaten verhuisde hij naar Fredericia, waar hij vier jaar gewerkt heeft, op verschillende plaatsen in Zuid-Jutland. Overal heeft zijn werk vruchten gedragen. Hij kon troosten en bemoedigen, zodat zijn werk voornamelijk een herdersdienst was.

Mijn ogen zijn te slecht om zelf te kunnen schrijven, daarom is deze brief gedicteerd.

De hartelijkste groeten van ons allen hier aan u, uw gezin en de gemeente, uw broeder,



J.O. Smith.





Horten, 13 oktober 1942.


(279) Geliefde broeder N.N. en broeders en zusters in Stavanger!

Gods goede vrede wens ik u allen toe.

Ik was vandaag in het gemeentehuis om een reisvergunning voor de conferentie in Stavanger te krijgen, maar die werd meteen geweigerd. Dan moeten wij het nemen zoals Brorson zingt in een lied: “Laat het gaan zoals 't moet gaan. eeuwig zal het Woord bestaan.” Reeds lang heb ik uw liefde in de Geest bemerkt, en het zou mij een vreugde geweest zijn om u te bezoeken, maar op het ogenblik wil God het anders, en daarin moeten we allen tot rust komen.

De gemeente in Stavanger is wel betrekkelijk jong, maar toch heeft zij een goede naam gekregen door haar ijver en vreze Gods. Zoals Christus het niet heeft kunnen stellen zonder de leiding van de Vader, zo kan ook de gemeente (Christus' lichaam) zich niet redden en niet bestaan zonder de leiding van de Geest. Zonder de openbaringen van Gods Geest komt er verdeeldheid, strijd en versplintering. Dan ontstaan er sekten en partijen, en de gemeenschap van de Geest is ver te zoeken. Het menselijk verstand neemt de leiding, en dan komt er vanzelf aanzien des persoons, en zoekt ieder het zijne. De gemeente zinkt en wat er van haar overblijft wordt een vergadering van doden.

Dat moet niet zo worden met u in Stavanger. U bent met ייn Geest gedoopt om ייn lichaam te zijn, en dat ene lichaam is het lichaam van Christus. Dat ene lichaam staat ter beschikking van de Geest, en het vlees met zijn lusten en begeerten is gekruisigd. Gods Geest moet de leiding hebben en het vlees heeft niets te zeggen. Hier staan de oudsten in de gemeente voor de ernstige taak, te waken zowel over zichzelf als over de gemeente, zodat geen vleselijke elementen de leiding nemen. Denk aan de engelen der gemeenten in Klein Aziכ, hoe zij vaak zwak en toegeeflijk waren tegenover sterke geesten met bijzondere meningen, die afweken van Christus' Geest en leer. Mijn gebed en de wens van mijn hart voor u in Stavanger is daarom, dat er altijd mannen onder u te vinden zijn die een oor hebben om te horen, zodat zij kunnen waken over wat de Geest tot de gemeente heeft te zeggen. Dat zal de eenheid des Geestes bevorderen en bewaren, en het welzijn en de groei van de gemeente zullen voor God en mensen openbaar worden.

Het fundament van de gemeente is buiten de legerplaats gelegen; zorg er altijd voor dat het daar blijft liggen, want daar wandelt Hij die het hoofd der gemeente is, haar Opziener en Zaligmaker. Buiten de legerplaats ervaren wij de smaad van al het vlees; toch gedijen we daar zeer goed, omdat wij erop vertrouwen dat de eer toekomt aan hem die gelooft, en dit geloof komt van God en zijn geliefde Zoon Jezus Christus. Wat maakt het dan uit, dat alle vlees moeite doet om dit heerlijke, kostbare lichaam van Christus met smaad te bedekken? Moet niet de smaad van Christus voor ons een grote rijkdom zijn, zoals dat ook met Mozes het geval was. Wij krijgen gelegenheid om eenzaam te zijn buiten de legerplaats bij Hem, die in de dagen van zijn vlees daar wandelde en die heden nog zijn lichaam buiten de legerplaats heeft.

Daarom wil ik, zoals de apostel Paulus zegt tot de gemeente te Efeze, voor u bidden dat u moogt ontvangen de Geest van wijsheid en openbaring, om Hem recht te kennen. Dat wordt verkregen door geloof, door te luisteren en door te gehoorzamen. Hierin kan men zich oefenen.

Dan wil ik tenslotte u allen een rijke vooruitgang in onze Here Jezus Christus toewensen, alsmede een gezegende conferentie op biddag.

Hartelijke groeten aan u allen van uw in eer en smaad zeer tevreden broeder en medewerker,



J.O. Smith.





Horten, 19 april 1943.


(280) Geliefde broeder N.N.,

Gods genade en kracht in de arbeid wens ik u toe.

Hartelijk dank voor de drie brieven die ik van u ontvangen heb. Het is altijd een vreugde om te horen over uw werk in de Here. Wij begrijpen allemaal in de grond van de zaak zeer weinig van het lichaam, waarin alle schatten van wijsheid en kennis verborgen zijn. En indien wij menen iets te kennen, hebben wij nog niet gekend zoals we behoren te kennen. Zelfs een enkele kleine stap op de weg van Kaןn is van Satan, en de kleinste kuil die wij voor een ander graven, zal groot genoeg zijn om er zelf in te vallen. Doch ייn ding zeg ik u en dat zeg ik tot allen: “Waakt!” Wij hebben allen nu en dan de vermaning nodig, om niet af te wijken van de nieuwe en levende weg en op een zijspoor te komen.

Ik ben zeer blij met uw werk op de plaats waar u nu bent, onder nieuwelingen en onder hen die reeds lang onder ons zijn. Wanneer daar nog het werk bij komt met zielen die nog niet wedergeboren zijn door het Woord der waarheid, dan hebt u een werkterrein, met nieuwelingen en met hen die reeds lang onder ons zijn. Dat vereist al uw energie, liefde, kracht en wijsheid.

Het zou nuttig zijn om nu en dan wat samen te praten, maar de moeilijke dagen en omstandigheden van de laatste tijd vormen voor alles een belemmering. Daarom moeten wij dubbel waakzaam zijn.

Hier hebben we het stil en rustig, omdat wij moeten blijven binnen een zone van 30 kilometer, die Drרbak, Stokke en Sande omvat. Wij hebben goede conferenties gehad in Hokksund met veel mensen. Na de laatste conferentie bezocht ik mijn zoon Helge en zijn vrouw in Mjרndalen en heb hun dochtertje Eva gezegend. - De conferenties in Hokksund hebben een krachtige uitwerking gehad op de jeugd in het district van Drammen, zodat er nu veel meer vaart en ijver in hen is dan voorheen.

Ik ben onlangs op een streekdag in Porsgrunn geweest en ik kon grote vooruitgang merken onder de broeders en zusters daar in het district.

Hier volgt een recept van uitstekende teksten over de urim en tummim (licht en volmaaktheid): Exodus 28:28; Deuteronomium 33:8-11; Leviticus 8:6; Numeri 27:18; 1 Sam. 28:5; 1 Sam. 3:l; 1 Joh. 2:27; Ezra 2:63 en Jakobus 1:17. Breng deze urim en tummim in verband met de zeven gemeenten in Klein Aziכ, dan ziet u hoe moeilijk het is om volmaakt te zijn in dienstbetoon. Wij hebben onze urim en tummim in de Gezalfde, Jezus Christus, want in de zalving weten wij alle dingen. Groet de broeders en zusters en wees zelf hartelijk gegroet van uw broeder



J.O. Smith.





Uittreksels van verschillende brieven


God is zeer nauwkeurig, dus moeten wij zijn geboden nauwkeurig onderhouden, anders gaat het mis. Dat geldt voor ieder persoonlijk en dat geldt voor de gemeente. God toetst harten en nieren van ieder persoonlijk. Hij zoekt naar de godvrezende, degene die Hem liefheeft met zijn gehele hart. Dezulken verhoogt Hij, maar de trouwelozen worden vernederd. Niemand vermag daaraan iets toe of af te doen. Daarom gaat het erom eerlijk als goud te zijn, zodat men niet ten val komt. Want God is een wreker van alle bedrog, trouweloosheid en leugen. Hij kan het kwade niet verdragen. Maar Hij heft de arme, die getrouw en oprecht is, op uit het slijk en zet hem onder vorsten, de vorsten van zijn volk. Daarom moeten wij erop toezien christenen van het eerste gebod te worden, zoals Wetterlund zegt.

God heeft ons zijn Zoon, Jezus Christus, als hoofd boven al wat is, gegeven aan de gemeente, die zijn lichaam is. Ef. 1:20 en verder. Boven machten, boven overheden, boven krachten en heerschappijen, boven ongeloof, boven moedeloosheid en boven mensen. Christus' lichaam, de gemeente, is boven dit alles gesteld. En op deze hemelse hoogte hebben wij gemeenschap met elkander. Waarom zich dan laten plagen door boze geestesmachten in de hemelse gewesten. Waarom zich laten ontmoedigen door kinderen des ongeloofs, in wie deze geest regeert? Dat is zuiver ongeloof. Geloof Gods Woord, en laat dat vaststaan. Zie Kolossenzen, het eerste hoofdstuk.

Heb een horend oor voor en wees gehoorzaam aan de hemelse roeping en aan de leiding van boven. Wees een zelfstandig mens - denk zelf en luister zelf, lees zelf in de Schriften en oordeel en beoordeel zelf alle dingen, dan zult u geestelijk worden en nuttig in de dienst des Heren.

1) In de gemeentesamenkomsten moeten de vrouwen natuurlijk hun hoofd bedekken als ze bidden. Ter wille van de engelen, staat er. Gods veelkleurige wijsheid moet door de gemeente worden bekend gemaakt aan de overheden en machten in de hemel. Ef. 3:10. Het ziet ernaar uit dat de engelen de gemeente van buitenaf zien en daardoor een inzicht krijgen in Gods veelkleurige wijsheid. Zij begeren in te zien in de geheimen van Christus, maar dat kunnen zij niet. Zij mogen daarom meevolgen en alles van buitenaf zien. Dat zal wel komen doordat de engelen geen vlees en bloed hebben zoals wij, en dat Jezus geen engelennatuur heeft aangenomen. Zie 1 Petr. 1:12 en Hebr. 1:5 enz. en Hebr. 2:5 en vs. 16.

Daarom moeten de vrouwen een teken van ondergeschiktheid op hun hoofd hebben.

2) Wanneer men in de huiselijke kring bidt dan zou ik - als ik vrouw was - mijn hoofd bedekken. Hierover moet men niet twisten. De engelen zijn immers ook daar aanwezig.

3) Wanneer men bidt in de binnenkamer, laat dan ieder zijn eigen geweten volgen.

4) Wij moeten immers bidden zonder ophouden, en men kan toch niet altijd met een hoofdbedekking rondlopen, dat zou zinloos zijn.

5) De ware godsvrucht zal ons in alle gevallen zeggen hoe we moeten handelen. Wanneer ik bid en voor het aangezicht van God en de engelen sta, dan neem ik altijd mijn hoed af, zelfs al ben ik alleen. Anders is het wanneer ik werk of onderweg ben. Dan houd ik mijn hoed op, daar ik dit beschouw als “bidden zonder ophouden”.

Ik hoor dat de onderlinge verstandhouding tussen jullie goed is. Dat komt wanneer ieder afzonderlijk in directe verbinding met het Hoofd staat, Christus. Men kan dan alles veel duidelijker beoordelen en men kan de zwakheden van elkaar verdragen. Christus kan dan met ons allen spreken, en door geloof komt men in direct contact met Hem.

De dienst des Geestes is veelvuldig, omdat Gods wijsheid veelvuldig is en omdat de tekorten veelvuldig zijn. Ik begrijp dat vele christenen het getuigenis hebben van de Geest en het water. Apollos bijvoorbeeld, die grondig aangaande Jezus onderwees, kende alleen de doop van Johannes. Maar Jezus kwam niet alleen met het water. Hij kwam met het water en het bloed. Het bloed werd het heiligdom binnengedragen. Ook onze geest wordt tezamen met het bloed in het heiligdom binnengevoerd. Dit bewerkt een verheerlijkte vreugde. Onder het getuigenis van het water en de Geest is het lichaam der zonde nog volledig en onaangetast met ons lichaam verenigd. Maar het getuigenis van het bloed gaat tot de aanval over op de zonde in het vlees en baant de weg door het voorhangsel. Dat is de oorzaak dat er scheiding komt tussen christenen met het getuigenis van het water en christenen die deze beide getuigen in de Heilige Geest hebben.

De jaren gaan zo snel. 56 jaar van mijn leven zijn reeds voorbij. Hoe noodzakelijk is het te denken aan de eeuwigheid en zich daarop voor te bereiden. God heeft alles zeer wel gemaakt. Wij hebben niet de feesten van Israכl, maar wij hebben conferenties en hoogtijdagen die als verkwikkende afwisselingen in het gewone leven komen.

De brief van zr. N.N. was niet erg opwekkend. Maar zo gaat het als men “van het kastje naar de muur” gestuurd wordt door de mensen om raad te vragen, en zich niet tot God begeeft en bidt om zijn licht in de zaak. Overigens moet men niet te snel mensen die zich alleen maar in het licht verblijden, vertrouwen. Dat deden de mensen ook in de tijd van Johannes de Doper. Wanneer een ziel oprecht is, dringt het licht tot diep in merg en been van de betreffende door, zodat hij geheel ontkleed en naakt wordt. In die toestand is hij geschikt om het licht te behouden. Eerst afgebroken en daarna opgebouwd worden. Men kan niet een woonstede Gods in de Geest bouwen op de vulkaan van de oude mens. Die spuwt zijn lava weer uit en alles is tevergeefs. U weet toch zelf uit ervaring hoeveel tijd ermee gemoeid was om tot een diepe erkentenis te komen. Men wordt vaak teleurgesteld in zijn dienst, maar dat mag ons niet moedeloos maken. Wij moeten het opnieuw proberen en lering trekken uit de opgedane ervaringen.

“Houd vast wat gij hebt,” datgene wat jullie gelukkig heeft gemaakt en jullie eens zalig zal maken. Geen tegenstander zal de overhand over jullie krijgen, als u onwankelbaar vast staat. God heeft jullie van zijn kennis gegeven, die meer waard is dan menselijke kennis over God. Lijd als soldaten van Jezus Christus. Grijp het eeuwige leven.

Wanneer de Zoon u vrijgemaakt heeft, zult u werkelijk vrij zijn. Dus is elke band - buiten de Zoon - geen vrijheid. Maar er zijn ook banden die in Christus samenbinden, banden waardoor wij opgroeien naar het Hoofd. Dat zijn gezegende banden. Paulus had niemand met wie hij zo eens geestes was als met Timote�s, want zij zochten allen het hunne. Dat betrof de dienst. Dus moeten wij in onze dienst voor Christus alle banden losmaken en de zielen vrijlaten, zodat zij in deze vrijheid kunnen opwassen tot mannelijke rijpheid. Maar in de vrijheid moeten de lammeren en schapen geweid worden, zodat ze niet in nieuwe banden of verwikkelingen verzeild raken of aan de wolf blootgesteld worden.

Gods wegen zijn wonderlijk. Alles komt aan op trouw en blijven in de rust van God. Gaat men daar buiten, dan kunnen snel verschuivingen plaatsvinden, zodat men uit zijn vaste positie komt. Op die manier kunnen eersten tot laatsten worden en laatsten tot eersten. Hier treedt eveneens Gods rechtvaardigheid op de voorgrond - ook al zijn de genadegaven en de roeping Gods onberouwelijk.

Mochten wij zo gegrepen zijn van de waarheid dat wij ertoe komen om verpersoonlijkte waarheden te worden, zoals onze Here Jezus Christus immers “de Waarheid” is.

Geef je geheel en al over aan de dienst voor anderen en vergeet jezelf, dan zul je daarin je vreugde en bevrediging vinden. - Wat mijzelf aangaat heb ik van 's morgens vroeg tot 's avonds laat volop te doen. God is goed, die gezondheid en kracht geeft.

Ja, het is mogelijk om midden in de gemeente tot de poorten des doods te naderen. Alleen ware vreze Gods kan ons overeind houden en verder voeren. Maar het is ook Gods wonderlijke weg, die zo dicht bij de afgrond ligt voor al zijn getrouwen die zich niet zullen stoten noch zullen dwalen. Vaak heb ik mij zeer verwonderd hoe u een uitweg hebt kunnen vinden uit deze wirwar van moeilijkheden, maar wanneer God licht geeft, is niets onmogelijk. Ik zelf heb in het diepste van mijn hart waarheid en recht lief, maar het komt mij voor dat ik niet altijd snel genoeg de weg vond. Toch heb ik door Gods genade geprobeerd om degene te helpen die in nood was - als ik maar duidelijk genoeg in de gaten had wie dat was en waar hij was. Bid dat God mijn blik in dat opzicht zal verhelderen. Hier staan grote belangen op het spel, en veel kan gered worden waar anders veel verloren gaat. Altijd nieuwe gebieden, nieuwe moeilijkheden en nieuwe hulp. Dit vereist zo'n grote mate van waakzaamheid. Moge God ons helpen om juist hier waakzaam te zijn.

Ik hoor dat u erg ziek bent. Wij hebben op de samenkomst voor u gebeden en ik strijd voor uw genezing in gebed tot God, wanneer ik tot Hem bid. Het is een beproeving; wees slechts geduldig en sterk, dan zal God in alles een goede uitkomst geven. Want God zal de beproeving en haar uitkomst zo maken dat wij er tegen bestand zijn. God tuchtigt elke zoon die Hij aanneemt. Indien wij geen deel hebben aan de tucht, zijn wij bastaards.

Ik geloof niet dat deze ziekte van u tot de dood is. Wees slechts sterk in de hoop en in het geloof. De Satan is ook vertoornd om het werk Gods dat in uw woonplaats heeft plaatsgevonden. Ik was een paar jaar geleden ergens in Jutland samen met broeder Aslaksen. Laat in de avond kwamen wij thuis in het huis waar wij verbleven. De vrouw des huizes ging tot in het oneindige door met mij te examineren, voornamelijk over Romeinen 7. De man luisterde toe. Ik was afgemat en erg moe, en de vrouw wilde zich niet laten overtuigen en zich ook niet gewonnen geven.

Ik lag in de ene kamer en br. Aslaksen in een andere. Toen ik eindelijk in mijn bed lag, werd ik aangegrepen door een onzichtbare macht die mijn lichaam in een druk bracht zodat ik verschrikkelijk koud werd en rilde. Het was alsof ik moest sterven. Dit moeten boze geestesmachten zijn geweest, die mij in toorn aanvielen. In mijn nood bad ik tot God om bevrijding. Toen werd ik plotseling (in een ogenblik) warm en sliep in. De volgende dag vertelde ik dit aan br. Aslaksen, die zei dat hij gezien had dat ik heel bleek was en dat hij 's nachts voor mij gebeden had.

Wanneer grote geestelijke verschuivingen hebben plaatsgevonden, heb ik ook al eerder Satans aanvallen bemerkt, dus zijn aanslagen zijn ook mij niet onbekend.

Ik wil graag dat u dit weet, want wanneer het licht de dingen belicht, verliest de vorst der duisternis zijn greep en wordt machteloos. Zo hopen wij dat God in zijn genade u alle hulp geeft die u nodig hebt.

In K. werkt God op 't ogenblik krachtig. Maar wanneer God werkt, dan woedt de boosheid in de mensen. Dat is de Satan, die vertoornd is. Maar laten wij hem weerstaan, vast in het geloof, dan zal hij van ons vlieden, want zijn kop, zijn leiding, is verpletterd onder Christus' voeten. Het lichaam is dood vanwege de zonde. Nu probeert hij het lichaam aan te vallen; maar dat is toch een tempel des Heren. Christus stond met zijn lichaam op en wij kunnen eveneens hulp vinden voor ons lichaam, omdat Christus overwon toen Hij in het lichaam was. Daarom zijn onze lichamen leden van Christus, waaruit de Satan door geloof verjaagd kan worden.

Omdat ik niet precies wist hoe ik zou beginnen, opende ik eerst de Bijbel om een woord voor u te vinden. Zonder te zoeken, bij m'n eerste oogopslag, kreeg ik dit: “Maar indien gij God zoekt, en de Almachtige om genade smeekt; indien gij rein en oprecht zijt, dan zal Hij gewis over u opwaken, en uw rechtmatige woning herstellen. Dan zal uw vorige staat gering schijnen; maar uw toekomstige staat zeer groot worden.” Job 8:5-7.

Uw roeping en uw uitverkiezing staan vast van Gods kant, maar u moet die bevestigen. U mag niet ongelovig zijn en twijfelen. Bid ootmoedig om genade en wees in de toekomst nauwkeurig, zeer nauwkeurig met het kruis elke dag op te nemen. De andere broeders en zusters verwachten dat u uw roeping en verkiezing behartigt. Want hun verhouding tot u en de samenstelling van het lichaam vereisen dit. Wees daarom bijzonder vrijmoedig en sterk. Strek de knikkende knieכn en maak een recht spoor met uw voeten.

Wat gevoelens aangaat, mag u niet misleid worden. Iemand met verantwoordelijkheid heeft geen tijd om zich aan gevoelens over te geven. De vreugde van de verantwoordelijkheid is dat alles in de juiste orde komt zodat de anderen zich kunnen verheugen. Deze vreugde moet u zoeken. Laat alle anderen jubelen in kinderlijk verlossingsgejuich. U moet juichen over dingen die uw roeping waardig zijn. Ikzelf heb me nooit aan gejubel kunnen overgeven. De verantwoordelijkheid en al het werk waren daar te overweldigend voor. Maar de geloofsvrede, de geloofszekerheid en de arbeidsvreugde in de Geest dragen de verlossingsvreugde in zich, en meer dan dat. Gooi nu al deze duistere herinneringen overboord en pak aan als dienaar, en niet als een gewoon soldaat. Het is een geloofszaak de Satan te weerstaan, zodat hij van ons zal vlieden. Denk eraan dat het lijden van Job gewoonlijk de grootste genade is.

Dank voor uw fijne brief. Het verheugt mij dat u in de rust gekomen bent. Nu valt op te merken dat de rust in God er wel is, ondanks het feit dat men af en toe in een krachtige strijd tegen de boze geestelijke machten in de hemelse gewesten verwikkeld kan zijn. Gewoonlijk komen deze gevechten door mensen die zich laten beןnvloeden door geestesmachten. Wanneer zulke gevechten komen, moet u niet geloven dat de rust is verdwenen. Als de overwinning is behaald, is de rust zoveel te dieper. Denk daaraan en wees vrijmoedig en sterk! Ik spreek hier uit ervaring en vanuit de Schriften.

Wat doop en avondmaal betreft, het is heel goed dat u deze dienst verricht aan degenen met wie u te maken hebt. Niemand van ons heeft een monopolie om deze dienst te verrichten, maar wanneer het vereist is en het ligt voor de hand, moet de betreffende opziener op elke plaats deze dienst verrichten. Zodoende beschouw ik het persoonlijk als juist wat u reeds gedaan hebt.

Dank voor uw twee brieven. Wat betreft broeder N.N. wil ik mijn mening geven in deze zaak. Men moet altijd goed zijn voor de armen, inzonderheid voor hen die onder ons zijn, zie 2 Kor. 9:6-15; maar aan de broeders en zusters meer op te leggen dan zij kunnen dragen, behoort men niet te doen en mag men niet doen. Alles moet vrijwillig gebeuren - niet gedwongen.

Wij betalen allen belasting aan de overheden. Die zijn op hun beurt Gods rentmeesters, die uitdelen waar het nodig is. Dat is een overheid door God ingesteld. Wanneer deze van haar middelen aan de behoeftigen geeft, en br. N.N. is er zo een, dan moet hij de hulp van die kant aannemen. De broeders en zusters zijn arm, ze betalen hun belasting; maar als nu sommigen in de gemeente naar hun geweten niet door het stadsbestuur gesteund willen worden, dan worden de broeders en zusters nog meer belast met belasting dan andere burgers der gemeenschap. Men kan ergens onnodig gewetensbezwaren over hebben. De raven kwamen tot Elia met eten. Zijn degenen die uitdelen in het stadsbestuur niet beter dan vele raven?

Wanneer iemand in twijfel is over iets dergelijks, dan moet men raad vragen alvorens een uiteindelijke beslissing wordt genomen. Overigens is dit zoiets eenvoudigs, dat het mij verwondert dat men over zulke dingen drukte maakt. Ik heb bijna m'n hele leven van de staat mijn levensonderhoud gehad. Als ik oud word, krijg ik pensioen. Zou ik dan weigeren dit aan te nemen en er een gewetenszaak van maken?? Zal ik dan beginnen te leven op kosten van de armen in de gemeente? Noch als dienaar, noch als lid heeft br. N.N. ook maar het minste te eisen van de gemeente. Iets anders is, dat een ieder de armen moet gedenken naargelang er gelegenheid toe is.

Groet br. N.N. en zeg hem dat hij met een gerust geweten kan aannemen wat het stadsbestuur hem toedenkt, veel vanzelfsprekender dan aan een gemeente met arme broeders en zusters belasting op te leggen.

Dank voor uw fijne brief die ik vandaag ontving. U en N.N. hebben die lening waar u over sprak te goeder trouw gegeven, dus wil ik u niets verwijten, want het straft zichzelf zwaar genoeg. Wel wil ik zeggen dat men niet het minste recht heeft om geld uit te lenen aan anderen, dat men zelf niet bezit, maar moet lenen. Bovendien is het lenen van geld en het accepteren van wissels iets wat men moet proberen te ontgaan, want daar komen regelmatig moeilijkheden uit voort. U zit nu met een schuld waar u moeilijk uit kunt komen, en vraagt om raad. De Schrift zegt dat men niemand iets schuldig moet zijn dan elkander lief te hebben. Het werk dat u denkt te gaan beginnen zal, geloof ik, gelukken, en u bent immers verplicht om alles in het werk te stellen uw schuld te betalen.

Wees voorzichtig in geldzaken, en laat u nooit in met iets dergelijks binnen de gemeente zonder raad te vragen. Die raad zal bijna altijd afwijzend zijn. Aalmoezen en giften aan behoeftigen kan men geven en moet men geven naar de middelen die men heeft, maar komt er iemand om duizenden te lenen, zeg dan zonder meer: Nee! Deze geschiedenis had u bespaard kunnen blijven als u raad had gevraagd. Het wemelt van zulke zwendelaars - houd ze op een afstand, waarom zouden ze uw stoel en uw bed onder u vandaan halen? Ik weet dat u een volgende keer op zult passen, maar men moet het steeds weer opnieuw horen.

Wanneer u zich nu in uw hart voorneemt om uw uitgaven te kunnen doen en dit bedrag te betalen, dan zal God uw werk zegenen, maar u moet daarvoor bidden, en dan zult u zien dat de moeilijkheden niet groter zijn dan u aankunt. Moge God u daartoe zegenen.

Ik heb een aantal brieven van X. gekregen en ze wijzen in de richting dat er dingen gebeurd zijn, die in orde gemaakt moeten worden met het hart en niet naar de letter. Of dat nu bewust is gebeurd of onbewust, er is druk op de gemeente te X. uitgeoefend. Er bestaat geen twijfel over, dat deze druk is uitgeoefend door br. N.N. Dit behoort N.N. van harte toe te geven. En dat moet hij doen en zich ervan bekeren, dan wordt de verhouding goed. Begrijpt hij dit wel, maar wil hij daar niet voor buigen, dan is hij helemaal geen gemeentedienaar. Maar begrijpt hij het en neemt hij de schuld van harte op zich, dan zal het vertrouwen in hem weer worden hersteld.

De gemeente moet gediend worden, men mag er niet over heersen. De broeders en zusters moeten zich vrij voelen van alle druk en alle eisen. De godsvrucht moet vrijwillig zijn, daarom moeten zij vermaand en aangespoord worden als vrijwillige mensen, en niet als slaven en knechten bedreigd worden.

Wat N.N. betreft is mijn overtuiging dat hij zoveel van het oordeel heeft aangenomen als hem toekomt. Doch niet alle schuld mag op zijn hoofd neerkomen. Meerdere van de oudere zusters hebben in br. N.N. geloofd als in een god. Ze hebben er geen rekening mee gehouden dat hij jong was en nog niet zo lang in de gemeente diende. Ondanks dat daarover zoveel verkondigd is, hebben ze van deze jonge dienaar des Heren alles verwacht. En zonder de dingen zelf te beproeven hebben ze alles geslikt, en zijn daardoor in een dwangpositie terecht gekomen. Hiervoor behoren de oudere broeders en zusters zichzelf te oordelen, en dat moeten zij ook doen. Wanneer zij dit doen, zal alles in orde komen.

Ik wil iedereen aanraden zich te wachten voor onbarmhartigheid en dingen te eisen van br. N.N. waar zijn geweten hem niet over beschuldigt.

“Zalig zijn de barmhartigen, want hun zal barmhartigheid geschieden.” Matt. 5:7. Denk aan dit Woord Gods en laat alle aanklachten varen, want er zal een tijd komen voor elk van ons dat we barmhartigheid nodig hebben, en dan is het goed om zelf barmhartigheid bewezen te hebben.

Zouden er na deze afhandeling evenwel enkelen zijn die niet tevreden zijn met deze gang van zaken, dan wil ik niet op eigen gezag de zaak afhandelen, maar ik zal de oudste broeders in de gemeente meenemen en wij zullen dan de dingen verder onderzoeken, maar we zullen ook de motieven onderzoeken, waarom sommigen nog grotere eisen stellen dan die bij deze afhandeling naar voren zijn gekomen.

Wanneer enigen zich nu onrechtvaardig behandeld voelen na deze afhandeling van de zaak, lijd dan liever onrecht, dat is mijn vermaning aan een ieder - in alle liefde.

Gods rijke genade en vrede zij over ons allen. Uw altijd ter wille van de vrede strijdende broeder.



Degene die kinderen heeft, moet zelf zijn kinderen zien te verzorgen. Nooit heb ik gelezen dat de apostel Paulus bedelde voor Petrus of Petrus voor Paulus. Maar Paulus zamelde in voor de arme heiligen in Jeruzalem. Wij moeten werken voor God, en dan zal Hij zijn “plicht” jegens ons doen. Het is ongeloof om daar niet op te rekenen. Een arbeider is zijn loon waard, maar het is degene voor wie men arbeidt die het loon moet geven. En Hij heeft gezegd: “Ik zal u geenszins begeven en u geenszins verlaten.”

De gemeente een financiכle druk opleggen bewerkt precies het tegenovergestelde van wat de bedoeling is. Men krijgt een afkeer om iets te geven, dat men waarschijnlijk vrijwillig en met vreugde zou hebben gedaan.

Het gaat erom waakzaam te zijn, zodat geen zorgen voor levensonderhoud een geestelijke slaap bewerken bij hen die voorlopers moeten zijn. Alles kan op een catastrofe uitlopen. Het kan zover komen dat geen werkelijk arme meer bij je op bezoek durft te gaan, maar alleen degene die iets te geven heeft of een die voor je kan dweilen en wassen.

Wat betreft N.N., hij geloofde dat er ons veel aan gelegen was om hem en de ander vast te houden. Dat was een springplank waar vanuit Satan probeerde binnen te dringen. Indien wij aan hun geld en aan hun vlees behoefte hadden gehad, dan was hij ook binnengekomen, en grimmige wolven hadden de kudde uiteen kunnen drijven. Toen de situatie mij enigszins duidelijk werd, antwoordde ik dan ook dat wij geen behoefte hadden aan hun geld en dat zij zich tegenover ons vrij konden voelen, zodat zij wat dat betreft naar de maan konden lopen. Dat leek en klonk hatelijk, maar het ontwapende hen, zodat er later geen kracht in hen was om te strijden, maar alleen een vleselijk “grommen”. U zou met al dit kwaad te zijner tijd te maken hebben gekregen, als dat nu niet tevoorschijn was gekomen. - N.N. gaf toe dat hij verbitterd was op iemand met wie hij vroeger had opgetrokken, maar bittere na-ijver op anderen is het werk van boze geesten.

Ik wil u vragen, geliefde broeder, om u te oefenen in het opsporen van boze geesten die door de mensen werkzaam zijn, zodat u meteen ertegen ten strijde kunt trekken. Wij hebben krijgsvolk nodig, willen de “wolven” geen kans krijgen binnen te dringen. Pak ze aan, hoe eerder hoe liever, dan krijgen ze allemaal de schrik te pakken. Oefen u om te luisteren en versta de kunst om “oorlog te voeren”. Op deze manier kunt u vrede hebben. Men heeft over het algemeen veel te weinig weet van de oorlog. Maar die moet ons bekend worden. Het zijn “de oorlogen des Heren” die wij voeren. Denk daaraan en leer het. Wees vrijmoedig en sterk. Vrees niet, want de Here zal u overwinning geven. Eerst wanneer u de “gehele vereiste krijgskunst” hebt geleerd, zult u volledig alle draden in handen hebben, die u de overwinning bezorgen. U hebt beslist aanleg om een krijgsman te worden, maar u moet opmerkzaam zijn in die richting en u erin oefenen.

Er komt tenslotte een dag van afrekening voor alles wat er geschied is door het lichaam. Dan zullen ook alle goedheid en goede werken hun gewicht inde schaal leggen. Alle trouw, volharding en goedheid wegen zwaar, omdat God dit alles liefheeft. Tegenover dit alles zullen alle slechtheid, onverstand en misgrepen niet veel vermogen, wanneer de gezindheid daarbij niet gebleven is en men zich heeft gewend tot godsvrucht en goedheid. Want wie de Here aanhangt, is ייn geest met Hem.

Met 50 jaar is een mens op zijn hoogtepunt, en na zestig begint de ouderdom. Maar ik ben het eens met overste Brengle van het Leger des Heils, die zei: “Verblijdt u met mij, want elk jaar is zeer waardevol, aangezien men beter de ontwikkelingen kan meevolgen en Gods besturing en daardoor grotere rijkdommen in God kan oogsten.”

Ja, ik wil daaraan toevoegen: Wij blinden zijn ermee tevreden blind te zijn, totdat het God op elk specifiek punt behaagt om onze ogen te openen. Ook daarin is rust, ook al zijn we ons er terdege van bewust dat de slechtheid ons aanhangt totdat een nieuw zicht en een nieuwe morgenster en een nieuw daglicht opgaat in onze harten. Dan is het uur gekomen voor nieuw oordeel, nieuw sterven, nieuwe opstanding, nieuwe groei in dit ene: Jezus Christus' lichaam.

Onder dit alles wachten wij tegen hoop op hoop en leren op die manier geduldig en lankmoedig te zijn. En zo gaan wij de sabbatsrust binnen, die bereid is voor het volk van God. In deze rust van onze werken ontmoeten wij, vol begrip en met elkaar rekening houdend, onze broeders in deze wereld, en zetten de gemeenschap der heiligen voort tot in alle eeuwigheid.

Er is een weg te bewandelen om vanuit de wereld door Gods voorhof in Gods tempel binnen te komen. Dat is de lange ouderdom van de rechtvaardigen. De meesten komen nooit zover. Want er zijn twee soorten christenen: voorhofchristenen en tempelchristenen. In de voorhof zijn alle partijen. Maar als wij gehoorzaam luisteren naar de Geest, dan trekken wij uit dat alles weg, naar de plaats waar Gods stem klinkt, dat is naar de tempel, de tempel des lichaams. Hier worden wij met ייn Geest gedoopt om ייn lichaam (tempel) te zijn. Hier horen wij slechts ייn stem (de stem van de herder). - Ja, hier is Gods rust. Hier is Gods Woord, ייn geloof, ייn Vader, ייn doop. - Zalig een ieder die zich er doorheen gestreden heeft, zodat hij “tempelchristen” wordt.



Hartelijk dank voor uw fijne brief die ik vandaag ontving.

Wat u betreft behoort u de oudere zusters, die vףףr u in deze waarheden waren en die hun goede wandel bewezen hebben, als uw medehelpsters te beschouwen. Maar toch moet u zelf voor alles de verantwoordelijkheid dragen, dat zal u gemakkelijk vallen wanneer u eraan werkt in elk opzicht alles tot de vreze Gods te leiden.

In hoeverre u muziek al dan niet in de advertentie voor de samenkomst vermeldt, moet u zelf beslissen. Als list en lokaas om de mensen te vissen kan dat wel zijn betekenis hebben. Maar het is toch Gods Woord dat de mensen maakt tot wat ze moeten worden. Jullie mogen nergens een show van maken. Toch kan het een goede afwisseling zijn in de samenkomst wanneer N.N. iets voor hen speelt. Dat kan ertoe bijdragen dat meerderen terugkomen. Overigens valt te zeggen dat men de muziek niet tot de hemel moet verheffen, daar de muzikant makkelijk mee omhoog kan gaan. Laat niet toe dat de mensen te lang preken over de kringen waaruit ze komen. Evenzo moeten wij ons zelf streng aan de Schrift houden en van daaruit de zonden van onze tijd duidelijk maken.

Laat de wijsheid alles besturen, want die zal in eeuwigheid regeren. Moge God u rijkelijk zegenen in uw werk. Wees Hem trouw. Wij allen hebben ons tot nu toe over u verblijd, moge u voortgaan in de nederigheid en in het dienen.



Het is toch een zegen van God dat de zaak goed gaat en dat jullie ervan kunnen leven. Wanneer men trouw in het kleine bewaart, dan geloof ik dat God zegent. Het is evenzeer goed dat men een passende hoeveelheid te doen heeft. Evenwel, wijsheid wordt verkregen door passende vrije tijd, zegt Jezus Sirach. Er is een zaak die voorrang heeft op alle andere zaken, en die zaak kent u wel.

Als ik thuis aan het werk ben, gebeurt het dat ik opeens een ingeving krijg om naar de een of andere plaats te gaan, dat is in het bijzonder Oslo geweest. Ik begrijp in waarheid dat ik niet van mezelf ben. En merkwaardig genoeg past het altijd precies. God is zeer nauwkeurig.



Wanneer het gaat om raad in moeilijke vraagstukken, die tegen jezelf ingaat, dan moet je waakzaam zijn, opdat je je niet onttrekt.



Wat de onenigheden betreft die u bemerkt, de Here zal zelf de staf laten bloeien van degene die Hij verkiest. Strijd daarom niet met vleselijke wapenen, maar wacht geduldig op de Here. Overtuig de anderen van wat fout is, indien ze er ontvankelijk voor zijn. Maar onder alles moet men zelf toezien in evenwicht te blijven. Een dienaar des Heren moet in staat zijn om kwaad te lijden. Een weinig dwaasheid kan hem die uitmunt in wijsheid verderven, en een dode vlieg kan de zalf van de apotheker doen stinken. Wees daarom in alles voorzichtig bij de dienst in de gemeente, want die dienst vraagt van ons alles wat we aan geduld en lankmoedigheid bezitten. Ja, nog veel meer!

Ik ben vier dagen in Oslo geweest. Wij hadden elke avond gezegende samenkomsten en de hele dag gesprekken. Wij spraken over de stad die een kubus is, en over de Geest met de zeven geesten Gods (Jesaja 11), die eveneens een “kubus” vormen, en over: Geef acht op de honden (Fil. 3) die altijd tekeer gaan tegen alle uiterlijke dingen. Wij hebben een flink stuk hondennatuur in ons, maar God heeft nooit een hond in de gemeente aangesteld. Die moet sterven, zodat slechts de goede herder, de schapen en de lammeren overblijven.



Jezus is “de deur van de schaapskooi.” Bijna alle verkondiging is een “wijzen naar de deur” voor de mensen buiten de deur. Dat is een nuttige arbeid die tot nut is voor allen die zich buiten bevinden. Maar degenen die “binnen” zijn gekomen, worden bij lange na niet bediend zoals gepast en nodig is. Ja, het wordt vaak als eenzijdig en slecht beschouwd om zich met iets anders bezig te houden dan van buiten af op de deur te wijzen. Terwijl het evangelie voor zondaren allerwegen verkondigd wordt, sterven zij die eenmaal tot geloof gekomen zijn in groten getale wegens gebrek aan voedsel. Ja, zij die zich over deze stakkers ontfermen worden zelfs uitgemaakt voor verleiders. Onder zulke benarde omstandigheden moet de gemeente opgroeien. Zalig iedere ziel die heelhuids door deze “spitsroedendans” heen komt. Het is een moeilijke opgave om dienaar van de Geest te zijn. Wie is daartoe bekwaam???



In psalm 43 staat: “Zend uw licht en uw waarheid, mogen die mij geleiden, mij brengen naar uw heilige berg en naar uw woningen, zodat ik kan gaan tot Gods altaar, tot de God mijner jubelende vreugde ...”

Door Gods licht en waarheid komen wij tot zijn heilige berg (afgescheiden van al het onheilige), wij komen alleen te staan. Wij komen in contact met zijn woningen, dat wil zeggen met die personen in wie Gods Geest woont en werkt. Wij komen tot Gods altaar, waar heel onze eigen wil geofferd moet worden, en wij komen tot de God onzer jubelende vreugde. Wanneer men de vreugde liefheeft, dan komt die door rechtvaardigheid (waarheid) lief te hebbenen ongerechtigheid te haten. Dat is de weg naar “de God van onze jubelende vreugde”.



Afgelopen woensdag spraken wij over de lelijke magere koeien, die de zeven vette en mooie opaten, maar toen ontwaakte Farao. Gaat het ook niet zo in onze dagen? Hans Nilsen Hauge was zo'n lelijke magere koe in zijn tijd, maar nu heeft hij een schitterende naam, en de anderen zijn volledig opgegeten. Van hen is niets meer dan een zwarte achtergrond over. Evenzo waren de Farizeeכn in Jezus' tijd een stel mooie koeien en Jezus had geen aanzien. Maar zie, zijn deze mooie koeien niet opgegeten opdat Hij zou schitteren, die niet in aanzien was? Laten wij daarom tevreden zijn met ons lot als een stel lelijke magere koeien. De mooie vette worden opgegeten.





Naschrift





Uittreksel uit het herdenkingsnummer van “Skjulte Skatter”




ter gelegenheid van het heengaan van br. Johan O. Smith

Elias Aslaksen In de nacht van de 1e mei ontsliep onze geliefde en zeer beminde broeder in de Here; hij die onze waakzame, voortreffelijke en getrouwe leider en opziener is geweest gedurende zoveel jaren.

Daarmede heeft de grootste man Gods die wij kennen in onze tijd zijn loop in deze wereld voleindigd.

Hij overleed thuis. Het laatste wat van hem gehoord werd was dat hij in het begin van de nacht tot God bad en Hem lofprijzing bracht. “Ja, lof en dank!” waren de laatste woorden die gehoord werden. Dat paste ook zeer goed als afsluiting van zulk een leven en zulk een loop.

Zijn trouw aan God en het licht dat God hem gaf, overtrof in hoge mate het gewone, ja in zulk een mate dat hij gezien moet worden als een reformator.

Toen God hem zijn weg openbaarde, de nieuwe en levende, die door het vlees van Jezus in het heiligdom gaat (Hebr. 10:19-20), was hij trouw aan dat licht en deelde dit mede - zowel mondeling als schriftelijk - aan andere gelovigen, onder andere aan de leiders waarvan hij dacht dat zij het meest aan de voorwaarden voldeden om het te kunnen aannemen. Maar zij werden zijn tegenstanders. Het is zeer kenmerkend wat ייn van hen zei: “Het is zeker de waarheid, maar op deze manier zullen het er niet veel worden.”

Men vond het dus beter om de waarheid te verzwijgen, om zich ertegen te verzetten, zelfs om ertegen te waarschuwen en die waarheid te veroordelen, in plaats van die aan te nemen en te verkondigen, ook al zou het dan de uitwerking hebben dat er niet veel aanhangers en leden kwamen! Wat een verschrikkelijke ontrouw!

Des te meer moeten wij God van ganser harte loven en prijzen voor de trouw van br. Smith! Ondanks alle tegenstand die hij ondervond, waarheen hij zich ook wendde, hield hij trouw vast aan het licht dat God hem zo duidelijk en helder had gegeven. Hij verkoos - als het zo moest zijn - om alleen te staan voor de rest van zijn leven, buiten de legerplaats in trouw aan zijn Heer en Meester, boven ontrouw te zijn zodat hij zodoende door de massa zou worden erkend.

Wat was het dan wat zo waar was? Wat had de uitwerking dat men de massa niet zou winnen? Wat veroorzaakte dat bijna alle godsdienstige mensen en leiders zijn tegenstanders werden?

Dat was dat wij onszelf moeten verloochenen en ons kruis op ons nemen en volgen in de voetstappen van Jezus Christus; dat was dat wij werkelijk Gods wil moeten doen met ons lichaam, en dat dit mogelijk is en dat die wil ook moet worden doorgevoerd; dat was dat wij daartoe geroepen zijn en dat God ons genade en hulp wil geven daartoe, en dat het de bedoeling is dat wij onszelf en alle zonde in deze wereld zouden overwinnen, de waarheid spreken, gerechtigheid doen, onszelf vernederen en in ייn woord gezegd: al Gods geboden in acht nemen, alle wetten van de Geest des levens in Christus Jezus, zoals de Schriften ons zo duidelijk leren en waartoe zij ons allerwegen vermanen!

En daarvan was men dus een tegenstander en is men nog steeds tegenstander?! Ja, de hele godsdienstige wereld verzet zich globaal genomen krachtig hiertegen! Dat moeten we zeggen tot beschaming van hen allen, bovenal tot beschaming van hun leiders, die toch de hoogste verantwoordelijkheid dragen voor deze noodlottige dwaasheid!

Maar des te eervoller schittert en straalt de onwankelbare trouw van br. Smith, die zo rijkelijk beloond is, zowel wat betreft zijn eigen innerlijke levensheerlijkheid als wat betreft de vruchten naar buiten - de werkingen in de harten en levens van anderen! Ere zij God!

Br. Smith heeft in waarheid niet tevergeefs geleefd, hij heeft zeker niet gedwaald en zich niet beziggehouden met strijdvragen, nee, hij heeft wel iets anders gedaan dan al deze dingen!



Wat hemzelf betreft: In plaats van te discussiכren over en te vechten voor theorieכn en zelf in de praktijk net zo te zijn als andere mensen en te eindigen zoals zovele andere leiders, leeg en dor aan het eind van hun leven, zodat men hen bijna niet meer wenst te horen - was het juist de weg van het leven zelf, de weg van heiligmaking en herschepping, die br. Smith vond en ook bewandelde, zodat hij een geestelijk man was en bij de voortduur bleef. Een man vol brandende ijver en kracht, altijd met frisse olie overgoten, met nieuw licht en nieuwe openbaringen die God geeft aangaande het leven en de dienst in de gemeente, helemaal tot aan zijn dood!!! Het is niet gemakkelijk zijns gelijke te vinden in deze wereld!

Hij kreeg op deze weg des levens in waarheid deel aan de goddelijke natuur, overeenkomstig de leer der Schriften. Een buitengewoon rechtvaardig, nauwkeurig en waarachtig man, sterk en moedig om openlijk te zeggen wat waar en recht was tegenover hooggeplaatsten en geringen, terwijl hij tevens een uitgesproken zachtmoedig, lankmoedig en verdraagzaam man was, ootmoedig en gering in eigen ogen, een volmaakte tegenstelling tot de godsdienstige leiders en “grootheden” in het algemeen!

Ach, hoeveel hadden zij allen kunnen leren en ontvangen door deze dierbare broeder en leider! Maar in plaats daarvan stond men hem tegen! En nu is het te laat!

Met een wakend oog en hart en met een geest zonder bedrog behartigde hij zijn roeping en genadegaven, zijn dienst aan alle gemeenten in het hele land en in het buitenland, helemaal tot aan zijn dood. Ons laatste samenzijn met hem was op de conferentie in Hokksund vlak voor Pasen. Dat was geest en leven, zegen en heerlijkheid, zoals gewoonlijk. En deze vlekkeloze gemeenschap en heerlijkheid heb ik, wat mij betreft, door Gods onuitsprekelijke genade onafgebroken met hem gedeeld gedurende ca. 35 jaar. Er zijn sommigen, die beseffen wat dit wil zeggen.--

Hij is in elk opzicht de meest inhoudsrijke, trouwe, beminnelijke en gezegende man die ik ooit zag of hoorde en die zijn weerga niet kent. De herinnering aan hem is een eeuwigdurende zegening. Hoog geprezen zij de Here! Spoedig zullen wij opnieuw verenigd worden met hem, bekleed met onvergankelijke lichamen, indien ook wij trouw zijn tot onze dood.





Wat betreft de vrucht van zijn werkzaamheid: Hoewel hij werd tegengesproken, tegengewerkt en door allen allerwegen verworpen, is het ongeveer zo gegaan als staat in Jesaja 60:22: “De kleinste zal tot een geslacht worden en de geringste tot een machtig volk; Ik, de Here, zal het te zijner tijd met haast volvoeren.”

Het ging niet snel in het begin, nee - maar toen de tijd gekomen was, kwam de ene opwekking na de andere en de ene doorbraak na de andere; en stad na stad en streek na streek opende zich voor deze heerlijke waarheden. Vele zielen werden verlost uit de wereld en vele zielen uit de verschillende legerplaatsen kregen verlichte ogen voor een dieper leven in God. Onuitsprekelijk veel verlossing heeft er plaatsgevonden. -

In het begin was het niet gemakkelijk om iemand te winnen. Het is moeilijk iets aan te nemen van een man, die tegengesproken en verworpen wordt door allen die golden als ter zake kundigen, ook al is hetgeen hij zegt waar, edel en goed! Maar God leidde de juiste mannen, de een na de ander, op de weg van br. Smith, en de waarheid werd langzamerhand aanvaard door steeds meerderen die haar liefhadden, navolgden en verkondigden.

Maar er verliepen meerdere jaren voordat het resultaat zo groot was dat er een kleine groep in een kamertje in Horten ontstond. Doch, zoals geschreven staat, moet het geringe begin niet veracht worden. En hoewel de groep klein was en het moeilijk was er deel van uit te maken, was het geringe begin niettemin - naar de aard der zaak - zoveel meer levensvatbaar en vol van het levenszaad, en het kon daardoor niet anders dan toenemen en zich ontwikkelen. Het was immers het echte leven in God, dat wij hadden gevonden, en niet slechts een paar leerstellingen.

Op deze wijze is die ene door zijn onwrikbare trouw geworden tot duizend en meer dan dat, verspreid over Noorwegen, Denemarken en andere plaatsen.

Evenwel is het niet het aantal dat zo'n gewicht in de schaal legt; in dat opzicht zijn er genoeg andere groepen die groter zijn, maar het gaat om de lengte, de breedte en de diepte van het goddelijk leven waartoe de enkeling gebracht is, en de daaruit voortkomende innige, goddelijke gemeenschap die zij hebben gekregen met God en met elkaar; het gaat om de overwinning over de zonde en de heiligmaking die door Gods rijke genade bereikt is, en die alles bij elkaar terug te voeren is op het leven en de werkzaamheid van deze gezegende, trouwe dienaar des Heren.

Wat een onuitsprekelijk heerlijke vrucht van het leven van ייn enkel man! Welk een heerlijke krans ligt voor hem te wachten! Het is hem gegaan zoals staat in Jesaja 49.

Hij mocht ook genieten van deze kostbare vruchten: al zijn kinderen mee te zien gaan op dezelfde weg, en ייn van zijn zonen is ook een dierbare betrouwbare medewerker op Gods weg. -

Ontegenzeggelijk staan deze woorden van Jezus vast: “Zo brengt iedere goede boom goede vruchten voort, maar de slechte boom brengt slechte vruchten voort. Een goede boom kan geen slechte vruchten dragen of een slechte boom goede vruchten.” Matt. 7.

Wij zijn tot in eeuwigheid dank verschuldigd aan onze zeer geliefde broeder J.O. Smith.

Ere zij zijn onuitwisbare nagedachtenis!



Aksel J. Smith





De gedachtenis des rechtvaardigen zal tot zegening zijn




Spreuken 10:7 Vader is op 1 mei om 2 uur 's nachts op de leeftijd van 71 jaar in volle vrede in Jezus ontslapen. De laatste tijd was hij lichamelijk wat zwak en zijn gezichtsvermogen was achteruit gegaan, zodat hij niet kon lezen en schrijven. Maar hoewel het lichaam zwak was, was zijn geest krachtig als nimmer te voren en zijn geestelijk inzicht bleef onverzwakt.

Daags voor Goede Vrijdag bezocht hij de broeders en zusters in Tרnsberg en nam hij deel aan het avondmaal. Hij sprak daar gezegend en krachtig over de weg Gods en de weg van Kaןn. Toen hij thuis kwam van deze reis, voelde hij zich moe en afgemat en moest enige dagen het bed houden. De dag voor zijn sterven voelde hij zich tamelijk goed en was hij op.

Door Gods wonderlijke leiding kwamen mijn broer Helge en ik geheel onverwachts naar huis, ongeveer 4 uur voor vaders heengaan. Hij schudde ons krachtig en hartelijk de hand en heette ons welkom thuis en vroeg geןnteresseerd naar de samenkomsten in Hallingdal, waar ik gewerkt had. - Hij verblijdde zich erover dat het zo goed ging met de broeders en zusters overal en verheugde zich bijzonder over de kracht en de ijver van de jeugd.

Te middernacht lag hij op bed en prees God, en het laatste dat mijn broer van hem hoorde voor hij zich te ruste legde, was: “Ja, lof en dank.” Twee uur later werd hij door God thuisgehaald terwijl hij even uit bed was. Hij kreeg een hartverlamming. - Vaders heengaan was onverwachts voor ons, omdat hij daags tevoren heel goed te pas was. Maar God wist nauwkeurig de tijd, en vader waakte en was bereid. - Al was het onuitsprekelijk smartelijk om hier te scheiden, toch is het maar voor een korte tijd, en dan zullen we elkaar weer ontmoeten.

Bij ons thuis zijn allen bekeerd en dat was een grote vreugde voor vader. Wij konden allen onze knieכn buigen aan vaders bed in de nacht en God prijzen voor zijn gezegende leven en voorbeeld. Ik heb vader nooit onrustig of ongeduldig gezien. Hij was in Gods gezegende rust en vrede en het was een verkwikking in zijn nabijheid te verkeren. Hij had een ruim geestelijk perspectief en was daardoor lankmoedig en verdraagzaam.

Ik trok een mannakorrel direct na vaders heengaan en kreeg 1 Joh. 4:15. “Al wie belijdt dat Jezus de Zoon van God is - God blijft in hem en hij in God.” Vader was nu in God en God was in hem. Vader leefde zijn leven in God. Hij sprak en handelde in Gods heldere licht en hij steunde niet op menselijke meningen. Hij kende niemand naar het vlees en kon daardoor onpartijdig en rechtvaardig oordelen. Ik heb nooit iemand gezien die zich zo van harte verheugde over de goddelijke waarheden als vader. Wanneer tijdens een gesprek iemand licht kreeg, sloeg hij zich op zijn knieכn en jubelde luid. Ja, God zij geloofd omdat zijn blijdschap nu volkomen is.

Er zijn weinigen die zoals vader in spreken en schrijven Jezus Christus als Zoon van God en als Zoon des mensen hebben groot gemaakt. Vader verhoogde en eerde Jezus' naam door heel zijn levenswandel. Hij vermaande ons eveneens tot het laatst toe dat wij nauwkeurig moesten toezien dat alles wat wij zeiden en deden tot Gods eer moest zijn.

Vader had een getuigschrift van de militaire kantoren waar hij gewerkt heeft dat hij vlug en betrouwbaar werkte, en zo was vader in al zijn wandel, zowel in het tijdelijke als in het geestelijke. Hij handelde vlug en betrouwbaar volgens de werkingen van de Geest in zijn hart en ging niet bij vlees en bloed te rade. Hij had grote levenswijsheid gekregen door alles wat hij had meegemaakt, en had ongelofelijk veel interessants en gezegends te vertellen dat tot opbouw en tot lering was. Vader had altijd het geestelijk werk voor ogen als hij met de mensen sprak, zowel tegenover de onbekeerden, de pasbekeerden, als de meer gevorderden. Hij had een speciale genadegave om in raadsels en gelijkenissen te spreken en kon daardoor op treffende wijze licht brengen in allerlei hoeken en gaatjes in de meest uiteenlopende situaties, opdat de enkeling zou worden bevrijd van zonde en zelfleven.

Mijn broer Kristian trok eveneens een mannakorrel na vaders heengaan en kreeg Lucas 12:35-38. Deze woorden pasten goed. Vader had de lendenen van zijn verstand omgord en zijn lamp brandende tot het laatst. Hij stond recht overeind, helemaal wakker, zowel geestelijk als lichamelijk, midden in de nacht, toen God hem thuishaalde.

“Zalig die slaven, die de heer bij zijn komst wakende zal aantreffen. Voorwaar, Ik zeg u, hij zal zich omgorden en hen aan tafel nodigen en bij hen komen om hen te bedienen. En wanneer hij in de tweede of in de derde nachtwake komt en hen zo aantreft; zalig zijn zij.” Vers 37-38.

Vader heeft ons een rijke erfenis achtergelaten, doordat hij het woord des levens in onze harten geplant heeft en ons grondig onderwees in rechtvaardigheid en godsvrucht. - Als wij thuis zaten te eten waren de tafelgesprekken die hij voerde zo gezegend. - Wij zullen hem in alle opzichten erg missen.

Zijn nagedachtenis zal tot rijke zegen in onze harten blijven voortleven tot wij elkaar weer zullen zien.



Sigurd Bratlie





Gezegend zij de nagedachtenis aan Johan O. Smith


God heeft nu onze zeer geliefde en trouwe dienaar thuisgehaald, nadat hij in zijn tijd Gods raad heeft gediend. Wat God heeft kunnen uitrichten door deze geloofsman zal pas ten volle geopenbaard worden op de opstandingsmorgen. Maar ook nu zien wij grote resultaten van het werk van Johan O. Smith, en men voelt dat men woorden tekort komt wanneer men iets daarvan wil zeggen.

God heeft mij de grote genade gegeven om met broeder Smith samen te zijn en hem persoonlijk te leren kennen, zowel in het openbaar als privי. Wanneer ik denk aan broeder Smith, wil ik de woorden van David over Saul tot de mijne maken. Nooit keerde Smiths zwaard ledig weer. 2 Sam. 1:22. Hij was een krijgsman, en wanneer hij Gods Woord sprak moesten allen luisteren. Het verdeelde en schiftte en oordeelde de gedachten en overleggingen des harten, het bloed van het zelfleven vloeide. Dat was niet alleen in het openbaar, maar ook privי het geval. Hij placht te zeggen: Er is vlees genoeg, aan het kruis daarmee. Het woord des kruises, dat een kracht Gods is tot verlossing, was dan ook door en door zijn verkondiging. Zelf was hij in al zijn wandel het beste bewijs van de kracht van het kruis. Er staat: En het Woord is vlees geworden en heeft onder ons gewoond. In broeder Smith werd het Woord vlees, hij leefde het en wij konden het voelen en tasten. Zoals Gods Woord nooit oud wordt, maar nieuw blijft en leven geeft elke keer als wij het lezen, zo was het ook met broeder Smith. Hij werd nooit oud. Zijn lichaam werd op het laatst zwak en hij zag slecht, maar hij was altijd nieuw en levengevend. Tot het laatste toe had hij geweldige openbaringen in de Schriften. De meest gewone Schriftplaatsen werden nieuw wanneer hij die citeerde. Zijn spreken was dag en nacht alleen Gods Woord. Sprak hij over aardse dingen, dan paste hij die altijd op het geestelijke toe, en het was kenmerkend wat een broeder tegen mij zei: “Smiths brieven zijn interessant; ja al schrijft hij maar over een koffer, dan is het nog opbouwend.” De reden daarvan was dat hij het Woord leefde. Wanneer wij lazen dat de grootste aller dienaar en slaaf moest zijn, dan zagen wij dit vervuld in broeder Smith.

Op de conferenties ging hij stil en onopgemerkt rond. Zag hij iemand eenzaam staan, bedeesd en wat teruggetrokken, dan ging broeder Smith naar hem toe en gaf hem geloof en moed. Hij kende de enkeling en trok zich zelf de zaak der geringen aan. En als wij lezen: “Zint niet op hoge dingen, maar voegt u in het eenvoudige,” dan zien we dit vervuld in br. Smith. Het waren niet de grote samenkomsten, waar hij graag optrad om te prediken. Nee, hij was tevreden met enkelen in een kamer. Daar legde hij Gods weg nauwkeuriger uit. Wanneer God onze harten ontsloot zodat wij konden verstaan wat hij zei, dan verheugde hij zich. Wijsheid is het grootste, placht hij te zeggen, bid God om de geest van wijsheid en openbaring om Hem recht te kennen.

Wanneer Smith sprak over Gods werken in de natuur, zei hij: “Zie, hoe schoon alles is wat God heeft gemaakt; en hoe meer je het vergroot des te schoner wordt het. Zo is het ook met God, hoe meer je Hem leert kennen, des te groter wordt Hij.” Deze woorden zijn van toepassing op broeder Smith zelf, en dat is vanzelfsprekend omdat hij zijn leven in God leefde. Hoe meer je br. Smith leerde kennen, des te groter werd hij. Als iemand in de omgang met hem zijn privיleven gadesloeg, raakte hij buiten zichzelf van verwondering, hoe hij in de geringste dingen rechtvaardigheid en barmhartigheid doorvoerde. Op een keer vertelde hij: “Ik zit te schrijven op een staatskantoor en in mijn vrije tijd schrijf ik brieven en stukjes voor “Skjulte Skatter”, maar ik kan het mij niet permitteren om mijn pen te dopen in inkt van de staat. Ik gebruik mijn eigen inkt.” Als wij samen op reis gingen en ergens aten, was hij de eerste om te betalen. Ik kan mij niet herinneren dat er ooit een collecte voor hem is gehouden. Lukte het ons om hem een dienst te bewijzen, dan zocht hij een gelegenheid en betaalde het dubbel en dwars terug. Met zulk een leven als achtergrond kunnen we begrijpen dat hij zijn licht kon laten schijnen. Het leven is het licht der mensen, zei hij dikwijls. Joh. 1:4. Het waren geen dode leerstellingen, maar het was leven wat hij verkondigde. Het was niet vreemd dat de godsdienstige wereld met al zijn onrechtvaardigheden weerstand ging bieden tegen het licht dat br. Smith liet schijnen. Al beriepen zij zich nog zo op het bloed en de genade, toch drong het licht er doorheen. Het bloed is namelijk niet bedoeld om de zonde te bedekken, maar om die weg te reinigen, en de genade is er om ons op te voeden. Titus 2:11-12. Als br. Smith de boodschap bracht over Jezus' bloed en genade, gebeurde het niet zelden dat men deze godsdienstige zondaren woedend de deur uit zag vluchten.

Geloofsman als Smith was, verstond hij het om in Gods leiding te zijn. Wij voelden ons zo veilig als hij alleen maar bij ons was of ons raad gegeven had. Ook al kwamen er dan moeilijkheden, toch wisten wij dat het in orde zou komen. Een keer besloten wij om openluchtsamenkomsten te houden op Tonsaastoppen. De weersomstandigheden waren slecht, maar broeder Smith zou meegaan en wij voelden ons gerust. De dag begon met mooi weer, en wij gingen er met vrachtwagens heen. Veel mensen kwamen van heinde en ver. Toen het bijna tijd was voor de samenkomst, begon de lucht er dreigend uit te zien, en toen br. Smith naar voren ging om te getuigen, viel er motregen met natte sneeuw. Het restaurant daar was veel te klein om al die mensen te bevatten. Toen strekte Smith de handen naar de hemel uit en bad God om de wolken te verdrijven, zodat wij samenkomst konden houden. Toen sloeg hij de Bijbel open en las. En het was afgelopen met de regen; de zon scheen. Twee onbekeerde mensen staken de hoofden bijeen en zeiden: “Dat was kracht, zeg!”

Dit evangelie is werkelijk iets voor de jeugd, zei hij vaak. De vrucht van zijn verkondiging is dan ook een jongerenschare in het hele land en in andere landen. En het is kenmerkend wat een keer een oudere man zei, die op een conferentie kwam: “Hier is alleen maar jeugd, dus ik ben zeker te oud.” Toch zijn er ook ouderen onder ons, en zij worden weer jong als arenden en zij varen op met vleugelen om de tijd die hun nog rest Gods wil te doen.

De jeugd schaarde zich om broeder Smith heen en de herinnering aan deze, rijzige, witharige man te midden van een groep jongeren wordt nooit uitgewist. Hij trok aller belangstelling als hij vragen stelde en antwoorden gaf, grappige opmerkingen maakte en onderwees. Het leek alsof hij nooit moe werd. Als wij 's avonds na de samenkomst thuiskwamen en wij gingen eten, dan werd het heel laat voor we van tafel gingen. Vaak duurden de gesprekken tot ver na middernacht. Het ontbrak hem nooit aan stof, en zo was hij tot zijn dood. Daarom dachten wij er niet aan dat hij zo vlug van ons heen zou gaan, en het valt ons zwaar te denken dat wij hem hier in dit leven nooit meer zullen zien of horen. Maar wij die achtergebleven zijn, willen doen zoals hijzelf in een lied schreef: “Door de geest van Jozua en door Kalebs zin volgen wij de vaad'ren, nemen 't land nu in.” De jongerenschare die hij onderwees, probeerde hij niet te binden aan zichzelf, maar aan Christus, zoals hij zo vaak zei: “Het is Jezus die het hoofd is, en jullie moeten opgroeien tot Hem. Daardoor hebben wij levenskracht in ons om het licht op de kandelaar te zetten.” Wij zullen het Woord des levens vasthouden, broeder Smith ten roem op de dag van Christus, dat hij niet vruchteloos zijn wedloop gelopen, noch vruchteloos zich ingespannen heeft. Fil. 2:16.





De begrafenis


Br. J.O. Smith's bijzonder goed benutte en uitgediende aardse lichaam werd ten grave gedragen op zaterdagmiddag de 8e mei. De zaal in Horten was, zoals begrijpelijk, overvol, in weerwil van de buitengewoon moeilijke reisomstandigheden.

Br. Smith was immers zeer geliefd bij alle broeders en zusters in het land, dus men spande zich in om aanwezig te zijn, op welke manier dan ook. Zo werden er o.a. tientallen kilometers per fiets afgelegd.

De lijkstoet was de grootste die men ooit in Horten gezien heeft. Hoe zou het dan geweest zijn als het een normale tijd was geweest? Telegrammen, brieven en kransen kwamen van verschillende plaatsen uit het hele land.

Aan de baar sprak br. E. Aslaksen vanuit Hebreeכn 13:7-9. “Houdt uw voorgangers in gedachtenis, die het Woord Gods tot u hebben gesproken! Let op het einde van hun wandel en volg hun geloof na! ... want het is goed dat het hart zijn vastheid vindt in genade en niet in spijzen; wie het hierin zochten, hebben er geen baat bij gevonden.”

Aan het graf sprak br. Sigurd Bratlie tot de velen die verzameld waren uit Fil. 2:13: “Want het is God, die om zijn welbehagen zowel het willen als het werken in u werkt.”

Daarna was er een gemeenschappelijke maaltijd in de zaal en vervolgens de herdenkingssamenkomst 's avonds. Wij gingen de zondag daarop door met herdenkingssamenkomsten, zowel 's morgens als 's middags; zodat er in het geheel drie opeenvolgende samenkomsten waren. Het werkte als de heerlijkste conferentie. Ere zij God!





Uit de herdenkingssamenkomsten


Nadat een aantal telegrammen uit verre plaatsen waren voorgelezen door br. Bratlie, las hij ook een brief voor die br. J.O. Smith op zijn 9e verjaardag van zijn grootvader kreeg, en verklaarde deze merkwaardige brief.

Over Jezus werd geprofeteerd van Adam af. Er is geprofeteerd over verschillende Godsmannen door alle tijden heen. Deze brief aan br. Smith is een profetie over zijn werk en zijn strijd. Zijn grootvader, die deze brief schreef, was een godvrezend man, zijn tijd ver vooruit, ootmoedig en moedig om voor de waarheid uit te komen. De brief luidt als volgt:





Fredrikstad, de 11e April 1881.


Het is de eerste keer dat ik schrijf aan mijn lieve kleinzoon Johan Kristiansen Smith. Daarom stuur ik, je liefhebbende grootvader, ook namens je grootmoeder onze hartelijke dank voor de brief die je ons, oude mensen, schreef en die zo vol was van goedheid, hoogachting en inzicht. Je hebt een goede hand van schrijven en God heeft je een sterk hart gegeven, maar vergeet niet om God te danken en zijn Zoon Jezus, en geef altijd de hele sterkte van je hart terug in christelijke deugden, in Jezus' liefdevolle kruisdeugden. Want alle deugden die buiten Jezus zijn, zijn boze vlekken, en mijn gebed tot God en Jezus is dat Hij je bewaren wil voor de zonneduisternis, die midden op de dag schijnt. Maar ik wil God en Jezus bidden dat Hij je het licht van zijn Heilige Geest wil geven, en dat jij, mijn kleinzoon Johan Kristiansen, Jezus' licht moge krijgen, dat schijnt in de duisternis van de middag.

Ik zie dat je een ijverige zoon op school bent geweest, en dat je het geldstuk (Noorse kroon) van je lieve vader, dat je beloofd werd, jezelf als doel hebt gesteld. En zo heeft God zijn kroon voor ieder mens in het vooruitzicht gesteld, als erfdeel. En wij krijgen geen kroon zonder de weg tot de kroon te gaan. En dat is de zalige weg - Jezus' kruisweg is de weg van de liefde, de weg van de Vader tot de kroon. Wie trouw de weg tot de kroon gaat, krijgt ook vele sterren in zijn kroon.

“Een klein zaad in de aarde gelegd.

Door zon en lucht en water groeit een boom op uit dit zaad.

Door 's hemels dauw ontspruiten de bloemen eerst,

en daarna rijpe vrucht als oogst voor Jezus' Koninkrijk.”

Dit rijmpje heeft je grootvader gemaakt. En jij, mijn kleinzoon, oefen je in het dichten. Daarmee scherp je de geestelijke zin, die schouwt in geheimenissen die een mens eerder niet heeft verstaan. En het is altijd het werk van de grote mannen Gods geweest om hun geestelijke denkkracht op papier vast te leggen om Gods eer te verbreiden (Onthoud dat).

Ik wil jou, Johan Kristiansen, vragen om deze brief je hele leven te bewaren. Schrijf gauw.



Bouwmeester Johan Kristiansen.



Zoals we zien is dit een originele brief. Br. Smith's vader, die ook een zeer godvrezend man was, bewaarde de brief en br. Smith kreeg hem pas in 1915. Toen had hij reeds 3 jaar lang “Skjulte Skatter” uitgegeven samen met zijn broer, tandarts Aksel Smith. Br. Smith vertelde zelf een keer wat een grote troost deze brief hem gaf. Toen was immers zijn levenswerk zover gevorderd dat men de vervulling van het profetische in deze brief zien kon.

Kenschetsend is dat br. Smith reeds op 8 א 9 jarige leeftijd een brief vol goedheid en hoogachting en inzicht geschreven had. Deze drie deugden zetten hun stempel op het leven van br. Smith. Hij was gewoon met allen om te gaan met hoogachting en goedheid; en zijn inzicht in Gods geheimen en in het praktische leven waren overweldigend. Br. Smith had een sterk hart, en hij volgde de vermaning op. Hij werkte die uit in christelijke deugden, in de deugden van het kruis van Jezus' liefde. Het is als een profetie over het evangelie des kruises dat Smith met zulk een kracht verkondigde.

“De zonneduisternis, die midden op de dag schijnt.” Paulus schreef dat de mensen in de laatste tijd een schijn van godsvrucht zullen hebben, maar de kracht ervan zullen verloochenen. Belijdenissen zonder leven en schijn zonder kracht zijn een zonneduisternis. Een betere uitdrukking is niet makkelijk te vinden. Het is alsof grootvader br. Smith aanwees tot een reformator op dit gebied. Dat is in vervulling gegaan, misschien veel meer dan grootvader had kunnen denken. Br. Smith. heeft met grote kracht Jezus' licht laten schijnen in deze zonneduisternis, die op de middag schijnt, in deze godsdienstige schijn. Daarom is het hem vergaan als alle ware profeten. Zij werden bestempeld als verleiders en zij werden vervolgd. Smith's naam is een schrik voor deze “broodpredikers” en voor hen die grootheden willen worden door het evangelie. Ja, het is met hem gegaan als met Jezus: verworpen door de mensen, maar uitverkoren en kostbaar voor God. 2 Kor. 6:8; 1 Petr. 2:4.

Grootvader schrijft: “Men krijgt geen kroon zonder de weg tot de kroon te gaan. En dat is de zalige weg, Jezus' kruisweg.” Hoe krachtig Smith deze weg voorhield, blijkt uit het volgende voorbeeld. Een gelovig man was met ons in contact gekomen en was op een van onze conferenties. Enige tijd daarna was er een christelijke conferentie in het dal waar hij woonde, en omdat hij toch bij hen hoorde was hij er ook. Tijdens een gesprek met enkelen van hen merkte deze man op: “Ja, maar we moeten toch een weg gaan.” “Een weg?” luidde het antwoord, “je bent toch niet van de Smith's vrienden?” Meer was er niet voor nodig. De godsdienstigen willen de weg tot de kroon niet gaan, nee, ze zitten met de handen in de schoot en wachten tot het op hen zal neerdalen. Wij prijzen God ervoor dat br. Smith de genade heeft gekregen om de nieuwe en levende weg te verkondigen, die Jezus gebaand heeft door het voorhangsel, dat is zijn vlees. Hebr. 10:19-20. En de profetie is in vervulling gegaan: hij heeft vele sterren in zijn kroon verkregen.

Ook het kleine gedicht dat grootvader heeft gemaakt, is een kernachtige profetie omtrent de ontwikkeling van de beweging waartoe br. Smith Gods instrument was. Men moet zeggen dat het een klein zaadje was. Het begin was zo klein als maar kon en de ontwikkeling in het uiterlijke is langzaam gegaan. Zo werkt God, als Hij zich een volk afzondert. Het duurde lang voor Abraham tot een volk werd. Ismaכl en Esau daarentegen werden meteen tot een groot volk met vele vorsten. Gen. 25:16 en 36:31. Nu moeten we zeggen dat dit kleine zaad, dat br. Smith in het begin was, tot een boom geworden is. Die bloeit en draagt rijpe vrucht voor de oogst van het Koninkrijk van Jezus. Wij leven in de laatste tijd en er is een oogst in dubbele betekenis. Deze boom is in sterke groei en ontwikkeling. Alle stormen die door de jaren heen tegen deze boom hebben gewoed, hebben bewerkt dat hij sterke wortels kreeg, die zich heel stevig hebben vastgezet in Jezus Christus. En de stormen die nog zullen woeden om de boom, zullen niet in staat zijn iets uit te richten voordat Jezus de eerstelingen haalt.

Grootvader vermaant br. Smith om zich te oefenen in het dichten en zijn geestelijke denkkracht op papier te zetten tot verbreiding van de eer van God. “Denk daaraan,” zegt hij. Dat is precies wat br. Smith gedaan heeft. Hij schreef een groot aantal artikelen in christelijke bladen, schreef boeken en vele liederen. Grootvader profeteerde daarmee ook over “Skjulte Skatter”. En br. Smith heeft inzicht gekregen in de geheimenissen die door de eeuwen heen verborgen waren. Dat is in waarheid geworden tot verbreiding van Gods eer.

Grootvader moet zelf aangevoeld hebben dat er iets profetisch gelegen was in de brief die hij schreef, want hij vraagt br. Smith deze te bewaren zolang hij leeft. Dat heeft hij ook gedaan, sinds hij hem heeft ontvangen in 1915, tot grote vreugde van ons allen die achtergebleven zijn.



Kristian Smith (zijn oudste zoon): Vader was blij omdat ook ik bekeerd was. “Wees altijd blij!” Zelf was hij altijd blij, en dat woord heb ik ter harte genomen, en het stond mij voor ogen die nacht toen vader gestorven was, zodat ik toch God kon prijzen. Vader zei laatst: “Ik word oud en zwak, en het zal spoedig hier beneden afgelopen zijn, jullie zijn de volgende generatie.” Wij moeten bidden dat we vader kunnen navolgen. Hij had zoveel te geven. Allen vroegen naar hem van de grootste tot de kleinste. Sinds hij slecht begon te zien werd de post hem voorgelezen, en hij verblijdde zich zeer over de goede berichten van het arbeidsveld en vroeg mijn zuster Rakel om de brieven nog eens voor te lezen, zodat ook anderen konden delen in de blijdschap. Zolang hij goed kon zien deed hij alles zelf, daar hij er niet van hield iemand tot last te zijn. Vader was nooit moedeloos. Ik dank God voor de kracht die hij was. Hij leefde onder de scheppende werkingen van de kracht van het kruis. Een waterval die neerstort in het ravijn is prachtig om te zien, maar de kracht wordt verspild. Maar wanneer die in turbinebuizen wordt geleid, kan hij tot groot nut zijn en licht en warmte en andere nuttige dingen voortbrengen. Ik dank God voor alles.



Rakel Bratlie (zijn dochter): Ik dank God voor het leven van onze geliefde vader - voor zijn gezegend leven bij ons thuis - voor de goede vader die hij was. In vaders leven kwam altijd de vrucht van de Geest: liefde, blijdschap, vrede, lankmoedigheid, mildheid, goedheid, enz. duidelijk aan het licht en zo was zijn leven tot het einde. Hij was dankbaar voor het geringste. Hij droeg volrijpe vrucht, en ging zegevierend heen. Vader heeft nu zijn loop in heiligmaking en vreze Gods voleindigd. Hij heeft de goede strijd gestreden en het geloof behouden; en de krans der rechtvaardigheid is voor hem gereed. Iets van het laatste dat hij zei tegen moeder was: “De rechtvaardige zal door het geloof leven, en dat doe ik tot het einde.”

Hij zei zo vaak dat het erom ging Gods eer te zoeken in alles wat we doen en zeggen, en zo leefde hij. - Het is mijn gebed tot God dat Hij mij moge helpen om vaders geloof na te volgen, zodat ook ik een ster mag worden in zijn kroon.



Johanna Sandvik (zijn dochter): De dag dat onze geliefde vader stierf, voelde ik dat wij arm werden - onuitsprekelijk arm. Vader had zoveel te geven bij ons thuis. Hij was goed en liefdevol voor ons allen. Het was zo veilig en goed bij vader. Als wij ziek waren, legde hij zijn zegenende handen op ons en bad voor ons, en wij leerden om ons vertrouwen op God te stellen. Toen mijn dochter Liv twee jaar geleden dodelijk ziek was, kwam hij en zalfde haar en bad voor haar en wij legden haar in Gods handen en zij werd gezond. Hij leerde ons van kindsbeen af te geloven in God en alle wereldgelijkvormigheid en grootheid te schuwen. En het is mijn verlangen te mogen wandelen in het spoor der vaderen, en de erfenis die ik ontvangen heb in bezit te nemen. Wij hebben reeds bemerkt dat vaders zegening ons achtervolgt, en dat zal zo doorgaan totdat onze loop voleindigd is en wij allen samen thuis zullen zijn bij God.

T. Sandvik, Horten (zijn schoonzoon): Hij zwaaide met het zwaard over alle vlees; maar zijn rust in God was als een kalme zee, nacht en dag, bijvoorbeeld tijdens de evacuatie. “Wat we nodig hebben is wijsheid,” zei hij. Ja, de woorden der wijzen blijven als ingeslagen nagelen in het hart zitten.





Wegen van de Heer, lied 114


1. Wij stemmen vol van vrede

nu met de hemel in,

want licht, dat komt door 't lijden,

geeft aan ons leven zin.

Nu wenken de getuigen

die reeds op Sion staan.

Het liefst zou ik reeds heden

naar Jezus willen gaan.

Koor: Sion, gij schone stad!

Geen rouw zal daar meer wezen,

daar heeft de dood geen vat!

2. 't Geloof ziet nu reeds helder

Gods stad vol heerlijkheid.

Vol eerbied buig ik neder

bij 't denken aan de tijd

dat heiligheid zal heersen,

de liefde nooit vergaat,

en alle levensvragen

verdwijnen in zijn raad.

3. Hier glijden lente, zomer,

het koude jaargetij,

de herfst met al zijn kleuren

meedogenloos voorbij.

Je broeder, kind, geliefde -

ze worden weggemaaid!

Heel spoedig moet verwelken

elk bloempje dat men zaait.

4. Bedrieglijk is de wereld,

vergankelijk zijn pracht.

't Wordt elke dag weer duid'lijk

door God aan 't licht gebracht.

Wij zoeken daarom schatten

die in de hemel zijn.

God woont niet in een wereld

van ijdelheid en schijn.



Johan O. Smith.





